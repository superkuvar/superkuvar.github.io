<p>Potrebno je:</p>
<p>Za testo:</p>
<ul>
  <li>oko 900 grama brašna</li>
  <li>1 paketić kvasca</li>
  <li>120 grama margarina</li>
  <li>2 jajeta</li>
  <li>100 grama šećera</li>
  <li>malo soli</li>
  <li>5 dl mleka</li>
</ul>
<p>Za nadev:</p>
<ul>
  <li>400 g mlevenog maka</li>
  <li>200 g šećera</li>
  <li>2 dl mleka</li>
  <li>korica limuna</li>
  <li>rum</li>
  <li>1 kesica vanilin šećera</li>
  <li>60 g margarina</li>
</ul>
<p>Priprema: kvasac izmrviti, rastvoriti u malo mlakog mleka, dodati kašičicu šećera i ostaviti da nadođe. Brašno staviti u sud za mešenje, napraviti udubljenje i u njega sipati rastopljeni margarin, jaja, šećer, so, mleko i nadošli kvasac. Umesiti mekano testo i tući ga varjačom, &nbsp;dok se na njemu ne pojave mehurići. Umešeno testo prekriti salvetom i ostaviti na toplom oko 50 minuta, &nbsp;da nadođe.</p>
<p>Na pobrašnjenu radnu površinu izručiti testo i podeliti ga na tri dela. Svaki deo razviti oklagijom na debljinu od jednog &nbsp;santimetra. Na razvijenu koru naneti ohlađeni fil po celoj površini, pa urolovati. Na isti način oblikovati još dve štrudle.</p>
<p>Rolne štrudle poređati u podmazan pleh, svaku premazati mlekom, istopljenim margarinom &nbsp;ili umućenim žumancetom i ostaviti da narastu još dvadesetak minuta.</p>
<p>Štrudlu peći oko 40 minuta u pećnici zagrejanoj na 220 stepeni, dok ne dobije rumenu boju.</p>
<p>Pečenu štrudlu prekriti platnenom salvetom, ostaviti da se ohladi a zatim iseći na parčiće. Parčići štrudle se mogu uvaljati u šećer u prahu zamirisan vanilin šećerom.</p>
<p>Nadev: mleveni mak pomešati sa šećerom i vanilom, preliti vrelim mlekom i &nbsp;prokuvati nekoliko minuta. Skloniti sa vatre, pa dodati kašiku margarina, &nbsp;rendanu koru od limuna, rum &nbsp;i sve dobro izmešati.'</p>
