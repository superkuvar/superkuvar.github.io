---
id: 3624
title: BORANIJA SA KROMPIROM
date: 2012-06-27T08:31:08+00:00
author: mila
layout: post
guid: http://superkuvar.com/?p=3624
permalink: /boranija-sa-krompirom/
totvreme:
  - ""
image: /wp-content/uploads/2012/06/Boranijasakrompirom-940x198.jpg
categories:
  - Jela bez mesa
tags:
  - aleva paprika
  - boranija
  - krompir
  - šargarepa
---
Potrebno je:

  * 1 kilogram boranije
  * 3 krompira
  * 2 šargarepe
  * 1 paradajz ili 2 kašike soka od paradajza
  * 1 glavica crnog luka
  * 2 čena belog luka
  * so
  * suvi biljni začin
  * biber
  * 1 kašika brašna
  * aleva paprika
  * ulje
  * peršunov list

<img class="alignnone size-medium wp-image-3625" title="Boranijasakrompirom" src="/wp-content/uploads/2012/06/Boranijasakrompirom-300x225.jpg" alt="" width="300" height="225" /> 

Priprema: na vrelom ulju propržiti sitno seckani crni luk, pa dodati boraniju, prethodno opranu, očišćenu i isečenu na komade dužine 3-4 santimetra i očišćenu šargarepu. Naliti toplom vodom da ogrezne i kuvati dok boranija upola ne omekša. Posoliti, dodati suvi biljni začin, sitno seckani beli luk, paradajz isečen na kriške ili sok od paradajza i očišćen krompir isečen na kocke. Kuvati dok boranija i krompir ne omekšaju.

U malo hladne vode razmutiti brašno sa kašičicom aleve paprike i sipati u boraniju. Promešati i kuvati još desetak minuta. U kuvanu boraniju dodati sitno seckani peršunov list.

Jelo se može poslužiti samostalno ili kao prilog uz faširane šnicle, dinstano meso i slično.

Napomena: ukoliko se koristi zamrznuta boranija, onda u propržen luk treba dodati krompir isečen na kocke, naliti toplom vodom da ogrezne i kuvati desetak minuta. Zatim dodati paradajz isečen na kriške i boraniju. Začiniti i kuvati dok boranija ne omekša.