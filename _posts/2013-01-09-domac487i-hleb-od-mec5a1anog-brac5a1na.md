---
id: 5048
title: DOMAĆI HLEB OD MEŠANOG BRAŠNA
date: 2013-01-09T15:39:45+00:00
author: mila
layout: post
guid: http://superkuvar.com/?p=5048
permalink: /domaći-hleb-od-mešanog-brašna/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2013/01/Domaćihleboodmešanogbrašna-940x198.jpg
categories:
  - hlebovi i pogače i pogače i pogače
tags:
  - brašno
  - kvasac
---
Potrebno je:

  * 600 grama integralnog pšeničnog brašna
  * 200 grama pšeničnog brašna tip 500
  * kockica svežeg kvasca
  * kašičica i po soli
  * kašičica šećera
  * voda
  * ulje

<img class="alignnone size-medium wp-image-5049" src="/wp-content/uploads/2013/01/Domaćihleboodmešanogbrašna-300x225.jpg" alt="Domaćihleboodmešanogbrašna" width="300" height="225" /> 

Priprema: u malo tople vode razmutiti izmrvljen kvasac, zajedno sa kašičicom šećera i dve kašičice mekog brašna. Ostaviti na toplom mestu da odstoji 15-20 minuta, da kvasac naraste.

U veću posudu za mešenje staviti brašno, dodati so, napraviti udubljenje u sredini i u njega sipati nadošli kvasac. Uz postepeno dolivanje po malo mlake vode mešati varjačom da se testo ujednači. Izraditi ga rukama, uz dodavanje po malo brašna, dok ne počne da se odvaja od zidova posude. Testo treba da bude mekše. Posudu sa umešenim testom prekriti kuhinjskom salvetom. Ostaviti da testo odstoji 30 minuta.

Uz povremeno posipanje brašnom, premesiti testo. Pokriti posudu kuhinjskom salvetom i ostaviti da testo narasta oko 1-1,5 sat odnosno da udvostruči svoju zapreminu.

Izručiti naraslo testo na pobrašnjenu radnu površinu, podeliti ga na dva dela, oblikovati dve vekne (ili okrugla hleba) i staviti u pleh podmazan uljem. Prekriti opet kuhinjskim ubrusom i ostaviti da odstoji još dvadeset minuta. Pre pečenja površinu hleba premazati uljem ili vodom.

Pećnicu zagrejati na 250 stepeni, staviti pleh sa hlebom i peći 15 minuta. Nakon toga smanjiti temperaturu na 200 stepeni i peći još 35-40 minuta.

Gotov hleb izvaditi iz pećnice, prekriti kuhinjskom salvetom i ostaviti da se ohladi. Ohlađen hleb uviti u salvetu i tako čuvati. Ne stavljati ga u plastičnu kesu jer je dosta vlažan, da se ne bi ukiselio.