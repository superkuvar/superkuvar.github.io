---
id: 9810
title: PITA SA PLAVIM PATLIDžANOM I ŠAMPINjONIMA
date: 2015-11-03T06:36:52+00:00
author: mila
layout: post
guid: http://superkuvar.com/?p=9810
permalink: /pita-sa-plavim-patlidzanom-i-sampinjonima/
totvreme:
  - ""
image: /wp-content/uploads/2015/11/pitasaplavimpatlidzanomisampinjonima-940x198.jpg
categories:
  - slane pite
tags:
  - crni luk
  - kore za pitu
  - plavi patlidžan
  - šampinjoni
  - jaja
---
**Potrebno je**:  
* 500 g kora za pitu  
* plavi patlidžan (2 manja)  
* šampinjoni (300 grama)  
* 2 jajeta  
* 2 glavice crnog luka  
* kašika brašna  
* so  
* biber  
* ulje

![<img class="alignnone size-medium wp-image-9812" src="/wp-content/uploads/2015/11/pitasaplavimpatlidzanomisampinjonima-1024x768.jpg" alt="pitasaplavimpatlidzanomisampinjonima" width="300" height="225" />](/wp-content/uploads/2015/11/pitasaplavimpatlidzanomisampinjonima-e1446532338349.jpg)

**Priprema**: plavi patlidžan oprati, oljuštiti, obariti u slanoj vodi, ostaviti da se dobro ocedi a zatim sitno iseckati. Očišćen crni luk iseći na rebarca i propržiti na ulju dok ne dobije staklast izgled, a zatim dodati plavi patlidžan i pržiti još nekoliko minuta. Na kraju dodati so, biber i kašiku brašna. Očišćene i oprane šampinjone iseći na listiće i pržiti na ulju dok ne ispari voda koju su pustili. Kada se patlidžan i šampinjoni ohlade sjediniti ih, dodati jaja i dobro izmešati.

Uzeti dve kore, poprskati ih uljem, staviti treću, poprskati je takođe uljem, pa staviti četvrtu. Četvrtu koru premazati delom fila i kore uviti u rolnu. Uvijenu pitu stavljati u pleh prekriven papirom za pečenje. Na isti način postupiti sa ostatkom kora i fila.

Pitu premazati uljem, staviti u pećnicu zagrejanu na 200 stepeni i peći oko 40 minuta, dok ne dobije zlatno žutu boju. Kada je pita pečena izvaditi je iz pećnice, prekriti platnenom salvetom i ostaviti da se malo ohladi. Nakon toga seći je na parčad.

Pita je ukusna i topla i hladna.