---
id: 12971
title: DUVAN ČVARCI
date: 2020-01-03
author: sneki
layout: post
permalink: /duvan-cvarci/
published: true
image: 
posno: 
categories:
   - čvarci
tags:
   - salo
---
Potrebno je:

* 2 kg svinjskog sala prožetog krtinom
* 2 kg mesnate slanine 
* so

Priprema:

Salo i slaninu iseći na manje komade, staviti u veliku posudu, dodati 2-3 litra vode i kuvati uz stalno
mešanje drvenom varjačom sve dok komadići sala ne počnu da žute. Tada posudu skloniti s vatre i procediti masnoću kroz čisto gusto belo platno. 

Čvarke vratiti u istu posudu, još malo propržiti da dobiju tamniju boju, zatim procediti kroz isto platno. Učvrstiti krajeve platna i uvrtati da se čvarci što bolje ocede, pri tome druga osoba treba da pritiska „zavežljaj” sa čvarcima sa dve drvene daščice sa jedne i druge strane. 

Cediti dok se i poslednja kap ne ocedi. Zatim odviti krajeve platna i istresti čvarke u posudu u kojoj se topila mast, po ukusu posoliti i protrljati ih rukama da se izjednače i izdrobe.

### Napomena:
> Čvarci se u Srbiji različito pripremaju i ovi su podjednako ukusni. Duvan čvarci se spremaju u
zapadnoj Srbiji, posebno u okolini Valjeva i Čačka, a nazivaju ih tako jer podsećaju na seckani duvan.


 
  

