---
id: 3229
title: JAFA TORTA
date: 2012-05-15T12:16:34+00:00
author: mila
layout: post
guid: http://superkuvar.com/?p=3229
permalink: /jafa-torta/
totvreme:
  - ""
image: /wp-content/uploads/2012/05/Jaffa-torta-940x198.jpg
categories:
  - Torte
tags:
  - čokolada
  - keks
  - maslac
  - mleko
  - orasi
  - jaja
---
Potrebno je:  
Za kore:

  * 10 jaja
  * 10 kašika šećera
  * 16 kašika mlevenih oraha
  * 4 kašike brašna
  * 4 kutije jafa keksa (ili 500 grama na merenje)
  * gazirani sok od pomorandže

Beli fil:

  * 1 litar mleka
  * 8 kašika šećera
  * 8 kašika brašna
  * 2 kašike gustina
  * 250 grama maslaca
  * 250 grama šećera u prahu
  * 2 kesice vanilin šećera

Braon fil:

  * 300 grama mlevenih oraha
  * 10 kašika vrelog mleka
  * 250 grama maslaca
  * 250 grama šećera u prahu
  * 100 grama čokolade

<img class="alignnone size-medium wp-image-3230" title="Jaffa torta" src="/wp-content/uploads/2012/05/Jaffa-torta-e1337082039393-300x230.jpg" alt="" width="300" height="230" /> 

Priprema: u sudu za mešenje umutiti 5 jaja sa 5 kašika šećera, pa dodati 8 kašika mlevenih oraha i 2 kašike brašna. Masu lagano izmešati i sipati u pleh prekriven papirom za pečenje. Peći na 180 stepeni dvadesetak minuta. Na isti način pripremiti još jednu koru. Obe ohlađene kore preseći na pola, da bi se dobile četiri manje.

Pripremiti filove. Beli fil: mleko sipati u sud, dodati šećer i staviti na štednjak. Ostaviti malo hladnog mleka u kome razmutiti brašno i gustin, vodeći računa da se ne naprave grudvice. Kada mleko proključa, skloniti ga sa vatre i umešati razmućeno brašno, kao kad se priprema puding. Vratiti na štednjak i kuvati na tihoj vatri, dok se ne zgusne. Neprestano mešati, da ne bi zagorelo.

Umutiti maslac sa šećerom u prahu i vanilom i dodati u ohlađen krem. Masu kratko mutiti mikserom da bi fil bio penast.

Braon fil: orahe popariti vrelim mlekom i dodati otopljenu čokoladu. Kada se masa ohladi, dodati maslac umućen sa šećerom u prahu, pa dobro izmešati.

Kore poprskati sokom od pomorandže, a takođe i jafa keks (stranu koja nije prelivena čokoladom). Jafa keks se ređa čokoladnom stranom okrenutom na dole.

Tortu formirati na sledeći način:  
kora-beli fil-jafa keks-beli fil,  
kora-braon fil,  
kora-beli fil-jafa keks-beli fil,  
kora-braon fil.

Po želji, torta se može ukrasiti umućenim šlag kremom ili glazurom od čokolade.