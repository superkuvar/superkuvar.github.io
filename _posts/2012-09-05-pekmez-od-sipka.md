---
id: 4213
title: PEKMEZ OD ŠIPURKA
date: 2012-09-05T07:33:36+00:00
author: mila
layout: post
guid: http://superkuvar.com/?p=4213
permalink: /pekmez-od-šipurka/
redirect_from: /pekmez-od-šipka/
image: /wp-content/uploads/2012/09/Pekmezodsipka-940x198.jpg
categories:
  - slatka zimnica
tags:
  - šećer
  - šipurak
---
**Potrebno je**:

  * 5 kilograma šipurka (šipak)
  * 2 kilograma šećera

![Pekmez od šipurk
](/wp-content/uploads/2012/09/Pekmezodsipka-1024x768.jpg)

**Priprema**: oprati krupne zrele šipke, odseći im peteljke i crne kapice. Svaki prepoloviti oštrim nožićem i očistiti od semeniki i dlačica. Očišćen šipak oprati u hladnoj vodi, ocediti i ostaviti poklopljen u šerpi da prenoći. Sutradan ga preliti hladnom vodom da ogrezne i kuvati, stalno mešajući varjačom.

Raskuvan i mekan šipak prohladiti i ispasirati. Ispasiranu masu vratiti u čistu šerpu i dodati šećer. Pekmez kuvati na jačoj vatri, uz stalno mešanje, dok se ne zgusne. Ako je pre kuvanja masa bila dosta gusta, onda je pekmezu dovoljno 30 minuta kuvanja.

Vruć pekmez sipati u sterilisane zagrejane tegle i staviti u mlaku pećnicu da se uhvati korica. Sutradan tegle povezati celofanom ili zatvoriti poklopcem.

**Napomena**:   postoji i lakši način pripreme ovog pekmeza &#8211; šipak očišćen od drščica oprati, staviti u šerpu, naliti vodom i kuvati dok ne omekša. Kad se prohladi ispasirati ga i u dobijenu masu staviti šećer, pa kuvati dok se ne zgusne. Na kilogram dobijene mase ide kilogram šećera.

Prethodni način je zahtevniji i oduzima više vremena, ali je pekmez čistiji i bez dlačica.