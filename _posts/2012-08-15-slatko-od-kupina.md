---
id: 3991
title: SLATKO OD KUPINA
date: 2012-08-15T15:43:15+00:00
author: mila
layout: post
guid: http://superkuvar.com/?p=3991
permalink: /slatko-od-kupina/
totvreme:
  - ""
categories:
  - slatka zimnica
tags:
  - kupine
  - šećer
---
**Potrebno je**:

  * 1 kilogram kupina
  * 1,3 kg šećera

**Priprema**: odabrati krupnije i čvrste kupine. Staviti ih u cediljku ili đevđir i oprati hladnom vodom. Kupine ne prevrtati rukama, kako se ne bi izgnječile. Ostaviti ih da se ocede.

Oprane i oceđene kupine složiti u šerpu, red kupina, red šećera, i tako dok se kupine ne utroše. Odozgo treba da bude šećer. Poklopiti šerpu ili je prekriti salvetom i ostaviti da prenoći.

Sutradan u šerpu sa kupinama sipati čašu vode i staviti je na štednjak. Slatko kuvati na jakoj vatri.

Slatko u toku kuvanja ne mešati, nego povremeno protresti šerpu. Kuvati sve dok kap po kap soka kanuta na hladan tanjirić ne počne da se želira.

Skuvano slatko openiti (kašikom ukloniti penu sa površine slatka), pokriti mokrom krpom i ostaviti da se ohladi, a zatim sipati u čiste, sterilisane suve tegle, povezati celofanom i odložiti u ostavu.