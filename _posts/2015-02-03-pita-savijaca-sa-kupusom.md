---
id: 9380
title: PITA SAVIJAČA SA KUPUSOM
date: 2015-02-03T15:44:11+00:00
author: mila
layout: post
guid: http://superkuvar.com/?p=9380
permalink: /pita-savijaca-sa-kupusom/
totvreme:
  - ""
image: /wp-content/uploads/2015/02/pitasavijacasakupusom-940x198.jpg
categories:
  - slane pite
tags:
  - crvena mlevena paprika
  - kore za pitu
  - kupus
  - lovorov list
---
**Potrebno je**:

  * kore za pitu (500 grama)
  * svež kupus (manja glavica)
  * 1 kašičica šećera
  * crni luk (mala glavica)
  * ulje
  * 2 lista lovora
  * so
  * biber
  * kašičica crvene sitne paprike

![<img class="alignnone size-medium wp-image-9381" src="/wp-content/uploads/2015/02/pitasavijacasakupusom-1024x768.jpg" alt="pitasavijacasakupusom" width="300" height="225" />](/wp-content/uploads/2015/02/pitasavijacasakupusom.jpg)

**Priprema**: kupus očistiti, oprati i sitno iseći (kao za salatu) ili narendati na krupno rende.

Crni luk očistiti, sitno iseckati i propržiti na ulju. Dodati kupus, šećer i lovorov list pa pržiti na umerenoj vatri, dok ne omekša i ne dobije zlatno smeđu boju. Povremeno, ukoliko je potrebno, doliti po malo vode. Pri kraju dinstanja dodati so, biber i crvenu mlevenu papriku, izmešati i pržiti još nekoliko minuta.

Kore podeliti na četiri dela (za svaku savijaču po četiri kore). Ređati po dve kore jednu preko druge, poprskati ih uljem, premazati filom, pa preko sledeće dve kore, pripremljene na isti način. Ovo uviti u rolnu i staviti u podmazan pleh. Tako uraditi i sa ostatkom kora i fila.

Pripremljenu pitu odozgo premazati uljem, staviti u pećnicu zagrejanu na 200 stepeni i peći dok pita dobro ne porumeni.

U šerpicu sipati 2 dl vode i malo ulja i staviti na štednjak da provri.

Kada je pita pečena izvaditi je iz pećnice, preliti prelivom od vode i ulja i vratiti u isključenu pećnicu da postoji, dok ne upije preliv. Zatim pitu izvaditi iz pećnice, prekriti platnenom salvetom i ostaviti da se malo ohladi, a zatim seći na parčad.

&nbsp;

&nbsp;