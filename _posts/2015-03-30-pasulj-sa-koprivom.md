---
id: 9524
title: PASULj SA KOPRIVOM
date: 2015-03-30T06:22:09+00:00
author: mila
layout: post
guid: http://superkuvar.com/?p=9524
permalink: /pasulj-sa-koprivom/
totvreme:
  - ""
image: /wp-content/uploads/2015/03/pasuljsakoprivom-940x198.jpg
categories:
  - Jela bez mesa
tags:
  - aleva paprika
  - beli luk
  - crni luk
  - koprive
  - pasulj
  - šargarepa
---
Potrebno je:  
pasulj (1/2 kg)  
250 grama mladih kopriva  
glavica crnog luka  
2 čena belog luka  
2 šargarepe  
so  
aleva paprika  
2 kašike brašna  
ulje

[<img class="alignnone size-medium wp-image-9573" src="//superkuvar.com/wp-content/uploads/2015/03/pasuljsakoprivom-300x225.jpg" alt="pasuljsakoprivom" width="300" height="225" />](//superkuvar.com/wp-content/uploads/2015/03/pasuljsakoprivom-e1430746126811.jpg)

Priprema: pasulj oprati i preko noći ostaviti potopljen u vodi. Ujutru ga ocediti, naliti hladnom vodom i staviti da se kuva. Kada pasulj proključa ocediti vodu, naliti drugu i nastaviti sa kuvanjem.

U pasulj dodati sitno iseckan crni luk i šargarepu isečenu na kolutove. Na polovini kuvanja dodati iseckane koprive, prethodno prelivene ključalom vodom i oceđene.

Kada pasulj omekša dodati mu zapršku pripremljenu od ulja, brašna, sitno iseckanog belog luka i aleve paprike. Ostaviti da se pasulj kuva još desetak minuta.

Uz pasulj poslužiti salatu.

Zanimljivost: kopriva je svima poznata kao biljka koja žari. A šta je to što žari? Kopriva, odnosno njeno stablo i lišće prekriveni su dlačicama koje se u kontaktu sa kožom pretvaraju u iglice koje u kožu ubacuju hemikalije: histamin, mravlju kiselinu, acetilholin i serotonin., što dovodi do osećaja utrnulosti i peckanja.