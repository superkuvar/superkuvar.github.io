---
id: 1503
title: NANINI SALČIĆI
date: 2011-07-18T08:41:29+00:00
author: mila
layout: post
guid: http://superkuvar.com/?p=1503
permalink: '/nanini-sal%c4%8di%c4%87i/'
totvreme:
  - ""
categories:
  - Kolači
tags:
  - kvasac
  - mleko
  - pekmez
  - salo
  - vino
  - žumanca
---
Potrebno je:

  * svinjsko salo (500 grama)
  * 3 žumanca i 1 celo jaje
  * paketić kvasca
  * 2,5 dl belog vina
  * malo šećera
  * 1,5 dl mleka
  * 1 kg oštrog brašna
  * pekmez od šljiva ili šipka
  * prah šećer
  * 2 kesice vanilin šećera

<img class="alignnone size-full wp-image-1517" title="salcici3" src="/wp-content/uploads/2011/07/salcici3-e1310990174604.jpg" alt="" width="238" height="153" /> 

Priprema: salo isprati u hladnoj vodi, očistiti od žilica i dva puta samleti na mašini za mlevenje mesa.

U toplo mleko staviti izmrvljen kvasac, dodati malo brašna i dve kašičice šećera, promešati i ostaviti na toplo mesto da kvasac nadođe.

U posudu za mešenje sipati kilogram oštrog brašna, tri žumanca, vino, jedno celo jaje, dve kašike šećera i nadošli kvasac. Zamesiti testo, da ne bude tvrdo, dobro ga uraditi i ostaviti da stoji 15 minuta. Zatim ga razvući u koru debljine prsta.

Koru premazati trećinom količine sala i preklopiti na sledeći način: krajeve presaviti do polovine razvučenog testa, onda odozgo još malo premazati salom, pa suprotne krajeve ponovo presaviti do polovine. Posuti sa malo brašna i ostaviti da se testo odmara 20 minuta. Postupak ponoviti još dva puta.

Testo prekriti salvetom i staviti u frižider da odstoji 50 minuta. Potom oklagijom razviti jufku debljine pola santimetra, iseći je na kvadrate i dodati kašičicu pekmeza na svako parče.

Parčiće testa preklopiti na trougao i prstima malo pritisnuti ivice. Salčiće ređati u nepodmazan pleh i peći na 200 stepeni 20 minuta.

Pečene salčiće posuti prah šećerom zamirisanim vanilom.