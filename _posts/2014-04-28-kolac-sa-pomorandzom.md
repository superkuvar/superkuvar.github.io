---
id: 9126
title: KOLAČ SA POMORANDžOM
date: 2014-04-28T06:15:22+00:00
author: mila
layout: post
guid: http://superkuvar.com/?p=9126
permalink: /kolac-sa-pomorandzom/
totvreme:
  - ""
image: /wp-content/uploads/2014/04/kolacsapomorandzom-940x198.jpg
categories:
  - Kolači
tags:
  - brašno
  - margarin
  - mleko
  - pomorandže
  - puding
  - šećer
  - šlag
  - jaja
---
Potrebno je:

  * 5 jaja
  * 8 kašika šećera
  * 5 kašika brašna
  * 1 kašika ulja
  * 2 kesice pudinga od vanile
  * 8 dl mleka
  * 250 grama margarina
  * 200 g šećera u prahu
  * 4-5 većih pomorandži
  * 100 g suvog grožđa
  * 2 šlag krema sa ukusom slatke pavlake

[<img class="alignnone size-medium wp-image-9128" src="//superkuvar.com/wp-content/uploads/2014/04/kolacsapomorandzom-300x225.jpg" alt="kolacsapomorandzom" width="300" height="225" />](//superkuvar.com/wp-content/uploads/2014/04/kolacsapomorandzom.jpg)

Priprema: penasto umutiti jaja sa pet kašika šećara, pa dodati brašno i kašiku ulja. Testo lagano izmešati i sipati u podmazan i brašnom posut pleh. Biskvitno testo peći 15 minuta u pećnici zagrejanoj na 180 stepeni. Kada se ohladi isitniti ga na kockice i staviti u dublju posudu.

Penasto umutiti margarin sa šećerom u prahu. Prašak za puding razmutiti u malo hladnog mleka, a ostatak mleka sa tri kašike šećera staviti na štednjak da provri. U provrelo mleko sipati razmućen prašak za puding i vratiti na štednjak da se kuva još minut-dva. Ostaviti puding da se ohladi, a zatim ga sjediniti sa umućenim margarinom.

Pomorandže oprati, oljuštiti i iseći na komadiće. Isitnjene pomorandže pomešati sa umućenim margarinom i pudingom, pa dodati suvo grožđe, prethodno oprano.

Masu od pudinga i pomorandži sipati preko isitnjenog biskvitnog testa, izmešati varjačom a zatim izmesiti rukom. Dobijenu smesu preručiti u podmazan kalup ili pleh, poravnati i staviti u frižider da se dobro ohladi.

Umutiti šlag krem i premazati ohlađen kolač. Kolač iseći na kocke i poslužiti.