---
id: 5083
title: PODVARAK SA RIBOM
date: 2013-01-15T07:16:27+00:00
author: mila
layout: post
guid: http://superkuvar.com/?p=5083
permalink: /podvarak-sa-ribom/
image: /wp-content/uploads/2013/01/Podvaraksaribom-940x198.jpg
categories:
  - jela od ribe
tags:
  - aleva paprika
  - crni luk
  - kupus
  - lovorov list
  - riba
---
Potrebno je:

  * veća glavica kiselog kupusa
  * 500 grama fileta ribe (oslić, som)
  * 2 glavice crnog luka
  * 2 lista lovora
  * kašičica aleve paprike
  * so
  * biber u zrnu
  * kašičica šećera
  * ulje

![Podvarak sa ribom](/wp-content/uploads/2013/01/Podvaraksaribom-1024x768.jpg)

**Priprema**: kupus oprati u hladnoj vodi, da bi se malo isprala so ili ukoliko je kiseliji nego što želite. Zatim ga ocediti i sitno iseckati.

Crni luk očistiti, iseckati i propržiti na ulju. Sjediniti kupus i luk, ukoliko je potrebno posoliti, dodati kašičicu šećera, lovorov list i alevu papriku. Kupus dinstati dok ne omekne, uz dolivanje po malo tople vode.

Kada kupus omekša i voda uvri, dodati sitnije komade fileta ribe, izmešati, sipati u podmazanu posudu za pečenje, doliti malo vode, odozgo preliti uljem, poklopiti i staviti u zagrejanu pećnicu.

Podvarak peći na 220 stepeni. Posle 40 minuta skloniti poklopac sa posude, smanjiti temperaturu na 200 stepeni i ostaviti da se podvarak zapeče, ali paziti da ne pregori.

---

STARINSKI PODVARAK

**Potrebno je**:
 * glavica kiselog kupusa 2kg
 * 100gr masti
 * 2-3 glavice crnog luka
 * aleva paprika
 * biber 
 * pirinač
 * fileti ribe (450 gr)


Glavicu kisela kupusa od 2kg sitno iseckati na dasci ili pomoću secka. U šerpu staviti punu varijaču masti (100 gr) da se mast dobro zagreje.

Iseći sitno 2-3 glavice crna luka, spustiti na mast i upola ispržiti. Sad izručiti u luk kupus, dobro promešati i pirjaniti
ga dok kupus ne postane mek i blago rumen. 

Dobro je, za vreme pirjanjenja, dolivati pomalo supe, dok kupus ne bude potpuno gotov. Usuti u kupus na vrh noža aleve paprike, malo bibera i 1 šoljicu za crnu kafu oprana pirinča. 

Za kraj dodati filete ribe i sjediniti mešanjem.

**Napomena**: pirinač se stavlja se u podvarak da upije vodu koju kupus obično pusti, a koje ne sme biti u podvarku.

