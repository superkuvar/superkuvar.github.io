---
id: 34
title: DADINI KOLAČI
date: 2011-02-23T21:32:51+00:00
author: admin
layout: post
guid: http://superkuvar.com/?p=34
permalink: /dadini-kolaci/
totvreme:
  - ""
categories:
  - kolači
tags:
  - kafa
  - marmelada
  - maslac
  - orasi
  - vino
  - žumanca
---
**Potrebno je**:

testo

  * 1/2 kg brašna
  * 250 g maslaca ili margarina
  * 4 žumanceta
  * 3 kašike šećera
  * 1 čaša belog vina

fil

  * 250 g mlevenih oraha
  * 250 g šećera
  * marmelada od kajsija ili jagoda

glazura

  * 100 grama šećera
  * 100 grama čokolade
  * 5 kašika jake crne kafe
  * komadić maslaca

**Priprema**: u posudu za mešenje sipati brašno i dodati maslac izdrobljen na komadiće i dobro ga utrljati sa brašnom. Zatim dodati žumanca, šećer i belo vino. Testo dobro izraditi na radnoj površini, pa ga podeliti na četiri jednaka dela.

Mlevene orahe pomešati sa šećerom, pa podeliti na tri jednaka dela.

Prvi deo testa rastanjiti oklagijom u koru, da odgovara veličini pleha u kome će se kolač peći. Rastanjenu koru staviti u podmazan pleh i premazati tankim slojem marmelade. Odozgo posuti prvim delom mešavine oraha i šećera. Ovako uraditi još dvaput i najzad testo prekriti četvrtom korom.

Kolač peći oko 40 minuta u pećnici zagrejanoj na 180 stepeni. Pečen kolač ostaviti da se ohladi, a zatim ga preliti glazurom.

Glazuru pripremiti na sledeći način: u šerpu staviti šećer, izlomljenu čokoladu, kafu i komadić maslaca i kuvati na slabijoj vatri dok glazura ne postane gusta kao med.

Vrelom glazurom preliti kolač i širim nožem je ravnomerno razmazati. Kada se glazura ohladi kolač iseći na manje kocke.

&nbsp;

&nbsp;

&nbsp;