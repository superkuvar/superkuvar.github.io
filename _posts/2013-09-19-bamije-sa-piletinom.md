---
id: 6112
title: BAMIJE SA PILETINOM
date: 2013-09-19T06:30:18+00:00
author: mila
layout: post
guid: http://superkuvar.com/?p=6112
permalink: /bamije-sa-piletinom/
totvreme:
  - ""
image: /wp-content/uploads/2013/09/Bamijesapiletinom-940x198.jpg
categories:
  - Jela s mesom
tags:
  - aleva paprika
  - bamija
  - paradajz
  - pileće meso
  - šargarepa
  - tikvice
---
Potrebno je:

  * 300 grama bamija
  * pileće belo meso (oko 400 grama)
  * 2 glavice crnog luka
  * 1 tikvica
  * 2 šargarepe
  * 3 paradajza
  * kašika skroba (gustina)
  * sirće
  * so
  * suvi biljni začin
  * biber
  * aleva paprika
  * peršunov list
  * ulje

[<img class="alignnone size-medium wp-image-6113" src="/wp-content/uploads/2013/09/Bamijesapiletinom-300x225.jpg" alt="Bamijesapiletinom" width="300" height="225" />](/wp-content/uploads/2013/09/Bamijesapiletinom.jpg)

Priprema: ukloniti peteljke sa bamija. Mekom četkom, pod mlazom vode, ukloniti dlačice. Ukoliko su bamije mlade nije potrebno. Ako su veće preseći ih na pola.

Oprane bamije staviti u posudu sa ključalom vodom kojoj su dodate 3-4 kašike sirćeta i kuvati 5 minuta. Zatim ih ocediti i ostaviti da se ohlade. Sirće se dodaje da se bamije tokom kuvanja ne raspadnu.

Na ulju propržiti sitno seckani crni luk, šargarepu isečenu na kolutove i tikvicu isečenu na kocke. Dinstati desetak minuta, pa dodati pileće belo meso isečeno na kockice i oljušten paradajz isečen na komadiće. Nastaviti sa dinstanjem. Posoliti, pobiberiti i dodati suvi biljni začin. Dinstati dok ne postane gusto.

Dodati oceđene bamije, sipati šolju tople vode i kuvati još tridesetak minuta, do željene gustine.

Ukoliko je potrebno, tokom kuvanja dolivati po malo tople vode. Kada su bamije skoro gotove, sipati gustin razmućen u malo hladne vode i još kratko prokuvati.

Gotovo jelo posuti seckanim peršunovim listom. Po želji, jelo poslužiti sa kiselom pavlakom.