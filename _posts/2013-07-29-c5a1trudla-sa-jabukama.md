---
id: 5941
title: ŠTRUDLA SA JABUKAMA
date: 2013-07-29T13:57:31+00:00
author: mila
layout: post
guid: http://superkuvar.com/?p=5941
permalink: /štrudla-sa-jabukama/
totvreme:
  - ""
image: /wp-content/uploads/2013/07/Štrudla-sa-jabukama-940x198.jpg
categories:
  - kalači
tags:
  - brašno
  - cimet
  - jabuke
  - kisela pavlaka
  - kvasac
  - limun
  - margarin
  - mleko
  - suvo groždje
  - jaja
---
Potrebno je:

  * 3 dl mleka
  * paketić svežeg kvasca (20 g)
  * 2 jajeta
  * 80 grama margarina
  * 8 kašika šećera
  * brašna prema potrebi (oko 600 grama)
  * 4 veće kisele jabuke
  * 50 grama suvog grožđa
  * 2 dl kisele pavlake
  * so
  * kora od limuna
  * šećer u prahu

<img class="alignnone size-medium wp-image-5942" src="/wp-content/uploads/2013/07/Štrudla-sa-jabukama-300x225.jpg" alt="Štrudla sa jabukama" width="300" height="225" /> 

Priprema: izmrvljen kvasac staviti u lonče sa toplim mlekom, dodati kašičicu šećera i kašiku brašna, lagano izmešati i ostaviti na toplom da nadođe.

U posudu za mešenje sipati razmućena jaja, dve kašike šećera, rastopljen margarin, narendanu koru od prethodno dobro opranog limuna i nadošli kvasac. Izmešati varjačom pa dodati prstohvat soli i brašno. Brašno dodavati postepeno. Mutiti prvo varjačom, a zatim mesiti rukom. Treba da se dobije mekano, glatko testo. Testo je gotovo kada počne da se odvaja od ruku.

Umešeno testo izručiti na radnu površinu posutu brašnom. Ostaviti ga oko 40 minuta da naraste, a zatim podeliti na dve jufke.

Svaku jufku razviti oklagijom u pravougaonik debljine oko jedan santimetar, premazati kiselom pavlakom, posuti šećerom i suvim grožđem, pa odozgo rasporediti oljuštene jabuke isečene na tanke listiće. Uviti u rolat i staviti u podmazan pleh. Ostaviti još 15 minuta da štrudla naraste, a zatim je premazati uljem i staviti u zagrejanu pećnicu. Peći na 200 stepeni, dok štrudla ne porumeni.

Kada je štrudla pečena izuvaditi je iz pećnice, prekriti platnenom salvetom i ostaviti da omekša. Ohlađenu seći na režnjeve i posuti šećerom u prahu.