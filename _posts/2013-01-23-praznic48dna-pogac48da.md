---
id: 5151
title: PRAZNIČNA POGAČA
date: 2013-01-23T08:38:49+00:00
author: mila
layout: post
guid: http://superkuvar.com/?p=5151
permalink: /praznična-pogača/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2013/01/Praznična-pogača-940x198.jpg
categories:
  - Hleb i pogače
tags:
  - brašno
  - kvasac
  - mleko
---
Potrebno je:

  * 1 kilogram mekog pšeničnog brašna
  * pola šolje ulja
  * šolja mleka
  * mlaka voda (po potrebi)
  * kašičica soli
  * kašičica šećera
  * paketić svežeg kvasca
  * žumance (za premazivanje)

<img class="alignnone size-medium wp-image-5152" src="/wp-content/uploads/2013/01/Praznična-pogača-300x225.jpg" alt="Praznična pogača" width="300" height="225" /> 

Priprema: u malo mlakog mleka u koje je dodata kašičica šećera i dve kašike brašna razmutiti izmrvljen kvasac. Promešati i ostaviti na toplom dvadesetak minuta, da kvasac nadođe.

Brašno prosejati i sipati u posudu za mešenje, a manju količinu ostaviti za posipanje radne površine i kasniju obradu testa. U sredini brašna napraviti udubljenje, dodati so i sipati nadošli kvasac. Uz postepeno dolivanje ulja i mešavine toplog mleka i vode, obrušavajući postepeno brašno sa strana, zamesiti testo.

Testo dobro izmešati varjačom, dok se ne ujednači i ne počne da se odvaja od zidova posude. Na pobrašnjenu radnu površinu izručiti testo, dobro ga izraditi rukama, uz postepeno dodavanje preostalog brašna, da bude srednje tvrdo. Umešeno testo vratiti u posudu posutu brašnom, prekriti salvetom i ostaviti na toplom oko jedan sat, da nadođe.

Kada testo udvostruči zapreminu, preručiti ga na radnu površinu posutu brašnom i premesiti. Oblikovati pogaču, viljuškom napraviti šare i staviti je u tepsiju podmazanu uljem. Ostaviti još dvadesetak minuta da pogača narasta, a zatim je premazati žumancetom umućenim sa malo ulja i staviti u prethodno zagrejanu pećnicu.

Prvih 15 minuta pogaču peći na temperaturi od 220 stepeni. Nakon toga smanjiti temperaturu na 200 stepeni i peći još 30 minuta, dok pogača ne dobije rumenkastomrku koricu.

Gotovu pogaču ostaviti u tepsiji nekoliko minuta, a zatim je uviti u platnenu salvetu. Toplu pogaču izneti na trpezu.