---
id: 1926
title: KISELI KUPUS U GLAVICAMA
date: 2011-11-28T11:34:41+00:00
author: mila
layout: post
guid: http://superkuvar.com/?p=1926
permalink: /kiseli-kupus-u-glavicama/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2011/11/Kupus-1-940x198.jpg
categories:
  - slana zimnica
tags:
  - kupus
---
**Potrebno je**:

  * 50 kilograma kupusa
  * oko 1,5 kg soli
  * voda

<img class="alignnone size-medium wp-image-4588" title="Kupus (1)" src="/wp-content/uploads/2011/11/Kupus-1-1024x768.jpg" alt="" width="300" height="225" /> 

**Priprema**: kupus se kiseli krajem novembra ili početkom decembra. Za kiseljenje treba odabrati čvrste glavice srednje veličine.

Kupus ne treba stavljati odmah u bure čim se kupi na pijaci, već ga ostaviti 2-3 dana, da se prosuši. Potom glavice očistiti od spoljnih listova i gornjeg dela korena, oprati hladnom vodom i ostaviti da se ocedi.

Koren svake glavice zaseći unakrst ili malo izdubiti, pa u zasek ili udubljenje nasuti so i glavice ređati u bure sa korenom okrenutim na gore.

Između celih glavica kupusa stavljati polutke ili četvrtine glavica, da bi se bure bolje popunilo. Između kupusa može se ubaciti nekoliko korenova rena, dunja i cvekla. Ostatak soli pomešati s hladnom vodom i zaliti poslagane glavice u buretu. Nivo vode treba da je iznad kupusa.

Kupus pritisnuti obručem i nečim teškim (najbolje, dobro opranim kamenom koji je čvrst, da se ne roni pod uticajem soli), a bure zatvoriti poklopcem.

U početku kupus treba pretakati dva puta nedeljno, a kasnije jednom, sve dok se ne ukiseli. Pretakanje se vrši zbog toga da se raso ne bi otezao.

**Napomena**: 
> na deset kilograma kupusa potrebno je staviti 200-250 grama soli (najbolja je krupna morska so).

Bure sa kupusom dobro zatvoriti i smestiti u podrum ili na neko drugo prohladno mesto, gde će ostati tokom zime. Voditi računa da ne bude na suviše hladnom mestu, jer može da zamrzne.