---
id: 10406
title: PIRE OD CELERA I KROMPIRA
date: 2015-11-17T07:08:25+00:00
author: mila
layout: post
guid: http://superkuvar.com/?p=10406
permalink: /pire-od-celera-i-krompira/
totvreme:
  - ""
image: /wp-content/uploads/2015/11/pireodceleraikrompira-940x198.jpg
categories:
  - prilozi
tags:
  - celer
  - kisela pavlaka
  - krompir
  - margarin
---
Potrebno je:  
* celer (700 grama)  
* krompir (500 grama)  
* 1 manja glavica crnog luka  
* lovorov list  
* so  
* biber  
* šolja mleka  
* 3 kašike kisele pavlake  
* komad margarina  
* ulje

[<img class="alignnone size-medium wp-image-10408" src="/wp-content/uploads/2015/11/pireodceleraikrompira-300x225.jpg" alt="pireodceleraikrompira" width="300" height="225" />](/wp-content/uploads/2015/11/pireodceleraikrompira-e1447743182460.jpg)

Priprema: crni luk očistiti, sitno iseći i propržiti na malo ulja. Celer oprati, očistiti, iseći na kocke, naliti vodom da ogrezne, posoliti, dodati list lovora i kuvati dok ne omekša. Kada je celer kuvan ocediti ga. Krompir oprati, oljuštiti, isitniti na kockice, naliti hladnom vodom da ogrezne, posoliti i staviti da se kuva. Kuvan krompir ocediti.

Krompir i celer izgnječiti viljuškom. Pomešati propržen luk, celer i krompir, dodati komad margarina, vrelo mleko i kiselu pavlaku pa dobro umutiti mikserom.

Pire od celera i krompira služiti kao prilog uz meso.

### Napomena:
> celer može da se nabavi na pijaci tokom cele godine. Lišće i koren bogati su osnovnim mineralima, vitaminima i esencijalnim uljima koja biljci daju karakterističan miris.

Celer ima i lekovita svojstva: smanjuje nivo lošeg holesterola u krvi, ublažava simptome prehlade, pomaže kod artritisa, reume, dobar je lek i kod astme i bronhitisa.

Prilikom kupovine celera obratite pažnju, kada koren uzmete u ruku ako je lagan znači da je star.