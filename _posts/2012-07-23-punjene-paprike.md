---
id: 3795
title: PUNjENE PAPRIKE
date: 2012-07-23T14:58:00+00:00
author: mila
layout: post
guid: http://superkuvar.com/?p=3795
permalink: /punjene-paprike/
totvreme:
  - ""
image: /wp-content/uploads/2012/07/Punjenepaprike-940x198.jpg
categories:
  - jela od mesa
tags:
  - crni luk
  - mleveno meso
  - paprike
  - paradajz
  - pirinač
---
**Potrebno je**:

  * 12 paprika (po mogućnosti babura)
  * 2 glavice crnog luka
  * šoljica pirinča
  * 500 grama junećeg mlevenog mesa
  * 3-4 paradajza
  * ulje
  * so
  * biber
  * aleva paprika
  * peršunov list

<img class="alignnone size-medium wp-image-3796" title="Punjenepaprike" src="/wp-content/uploads/2012/07/Punjenepaprike-300x225.jpg" alt="" width="300" height="225" /> 

**Priprema**: na vrelom ulju propržiti sitno seckani crni luk, da blago porumeni. Zatim isključiti ringlu, pa u luk dodati crvenu mlevenu papriku, biber, sitno seckani peršunov list, izmešati i dodati meso. Posoliti, dodati opran pirinač i sve dobro izmešati da se dobije kompaktna masa.

Paprike oprati i očistiti od semena. Pripremljenom masom puniti paprike do polovine, vodeći računa da se fil previše ne zbija. Napunjene paprike zatvoriti kolutovima paradajza ili krompira, slagati u dublju šerpu i naliti vodom da ogreznu.

Oko napunjenih paprika može se rasporediti oljušten paradajz isečen na kockice. Umesto paradajza može se sipati paradajz sos.  erpu poklopiti i jelo kuvati na tihoj vatri sat do sat i po.

Pri kraju kuvanja, po želji, paprike zapržiti tankom zaprškom. Na malo ulja ispržiti kašiku brašna, da porumeni, skloniti sa vatre i umešati malo aleve paprike. Zapržiti jelo, blago protresti šerpu da se zaprška ravnomerno rasporedi i kuvati još desetak minuta. Paprike se mogu i zapeći u pećnici (dvadesetak minuta na 200 stepeni).

Punjene paprike služiti kao samostalno jelo ili u kombinaciji sa nekim prilogom (krompir pire, restovani krompir i slično).