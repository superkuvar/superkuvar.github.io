---
id: 3507
title: PIRE OD KROMPIRA
date: 2012-06-16T15:40:33+00:00
author: mila
layout: post
guid: http://superkuvar.com/?p=3507
permalink: /pire-od-krompira/
totvreme:
  - ""
image: /wp-content/uploads/2012/06/Pireodkrompira-940x198.jpg
categories:
  - prilozi
tags:
  - krompir
  - margarin
  - mleko
---
Potrebno je:

  * 1 kilogram belog krompira
  * mleko (oko 2-2,5 dl)
  * ulje ili margarin (oko 50 grama)
  * so

<img class="alignnone size-medium wp-image-3508" title="Pireodkrompira" src="/wp-content/uploads/2012/06/Pireodkrompira-300x225.jpg" alt="" width="300" height="225" /> 

Priprema: krompir oprati, oljuštiti, iseći na četvrtine ili na kockice, naliti hladnom vodom, da ogrezne, malo posoliti i kuvati oko 20 minuta, dok ne omekša. U toku kuvanja u krompir ne dolivati vodu.

Kuvan krompir ocediti, vratiti u vreo lonac u kome se kuvao i staviti na još vruću ringlu da vlaga ispari. Zatim ga izgnječiti kašikom za gnječenje krompira. U propasiran krompir dodati vrelo mleko i maslac (margarin) ili ulje i po potrebi dosoliti. Sve dobro izmešati, da se dobije glatka, ujednačena penasta masa.

Ukoliko se ne dobije željena gustina pirea prilikom dodavanja mleka, može se umesto mleka dodati malo vode u kojoj se krompir kuvao. Ne sipati odjednom svu količinu mleka u krompir, već postepeno da bi se dobila željena gustina pirea.

Pire krompir služiti kao prilog uz kuvano ili dinstano meso, pečenje, gulaš, šnicle, ćufte. Pire može da bude i u kombinaciji sa drugim prilozima od povrća.

Pire krompir je poznat u većini svetskih kuhinja, a omiljen je i na našim trpezama. Priprema se najčešće od svih priloga u našoj kuhinji.

Pire krompir može se pripremiti od krompira kuvanog u ljusci i od oljuštenog kuvanog krompira. Ovaj drugi način je nešto brži.

U pire krompir osim soli može se dodati mleveni biber ili seckani peršunov list.