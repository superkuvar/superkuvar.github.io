---
id: 5083
title: ENGLESKI DORUČAK
date: 2013-01-15T07:16:27+00:00
author: mila
layout: post
guid: http://superkuvar.com/?p=5083
permalink: /engleski-dorucak
published: false
categories:
  - razno
tags:
  
---
Za doručak se kaže da je najvažniji obrok u toku dana. Palačinke, žitarice, branč, jaja, zdrav doručak, mrsan doručak… hm… koji odabrati?
Iako Englezima kulinarstvo nije jača strana, jer čak i kuvanje povrća predstavlja teškoću, a sosovi iz boca su nezamenljivi, Englezi bar imaju doručak na kojem im zavide prosečni kontinentalci.

Engleski doručak mora da sadrži pasulj, kobasice, slaninu, tvrdo kuvana ili pržena jaja, šampinjone, prženi krompir i tost. Uglavnom se služi uz šolju čaja, a u pojedinim delovima ostrva poslužiće vam i crni puding.

Prema mišljenju stručnjaka, engleski doručak ispunjava sva tri pravila dobrog doručka – raznovrstan je, sve namirnice su sveže i sve je toplo servirano.

Poslednja reč o doručku je tišina. To je jedini obrok za vreme kog bi razgovore trebalo obeshrabriti. Zato valjda i nije čudo što je Oskar Vajld jednom rekao da su “samo dosadni ljudi dobri za doručkom”.

Više o regionalnoj koferenciji “Food Talk 2013” pročitajte OVDE.
