---
id: 6153
title: KREM KOLAČ SA BRESKVAMA
date: 2013-10-07T05:47:55+00:00
author: mila
layout: post
guid: http://superkuvar.com/?p=6153
permalink: /krem-kolač-sa-breskvama/
totvreme:
  - ""
image: /wp-content/uploads/2013/10/Kremkolacsabreskvama-940x198.jpg
categories:
  - kolači
tags:
  - breskve
  - margarin
  - mleko
  - orasi
  - šećer
  - jaja
---
**Potrebno je**:

  * breskve (8-10 komada srednje veličine)
  * 1/2 litra mleka
  * 2 jajeta
  * 13 kašika šećera
  * 3 kašike mlevenih ili seckanih oraha
  * 5 kašika oštrog brašna
  * 1 kesica vanilin šećera
  * 50 grama margarina

[<img class="alignnone size-medium wp-image-6155" src="/wp-content/uploads/2013/10/Kremkolacsabreskvama-300x225.jpg" alt="Kremkolacsabreskvama" width="300" height="225" />](/wp-content/uploads/2013/10/Kremkolacsabreskvama.jpg)

**Priprema**: oprane i od koštica očišćene breskve odvojiti na polovine i kuvati 5 minuta u sirupu od vode i šećera (2 dl vode i 4 kašike šećera). Zatim breskve izvaditi iz sirupa i ostaviti da se ocede.

Umutiti žumanca sa 6 kašika šećera, dodati brašno, dobro izmešati i sipati malo hladnog mleka. Masu dobro izjednačiti, da ne bude grudvica. Ostatak mleka staviti na štednjak i kada provri, sipati lagano pripremljenu masu od brašna i jaja. Krem kuvati na tihoj vatri nekoliko minuta, dok se ne zgusne, uz stalno mešanje.

Gotov krem sipati u podmazanu vatrostalnu posudu. Oceđene breskve poređati jednu do druge po površini krema, preliti rastopljenim margarinom i posuti orasima. Pripremljen kolač staviti u pećnicu zagrejanu na 180 stepeni i peći oko 15 minuta.

U međuvremenu, umutiti belanca sa 3 kašike šećera i vanilin šećerom. Izvaditi kolač iz pećnice, premazati ga belancetom i vratiti da se zapeče na 150 stepeni, dok belance ne dobije zlatno smeđu boju.

Kolač pre služenja držati sat-dva u frižideru, a zatim iseći na kocke i služiti.

**Napomena**: 
> umesto sa breskvama, kolač se može pripremiti sa kajsijama.