---
id: 3004
title: LENjA PITA SA JABUKAMA
date: 2012-04-21T14:50:05+00:00
author: mila
layout: post
guid: http://superkuvar.com/?p=3004
permalink: /lenja-pita-sa-jabukama/
totvreme:
  - ""
image: /wp-content/uploads/2012/04/Lenja-pita-sa-jabukama-940x198.jpg
categories:
  - kolači
tags:
  - brašno
  - jabuke
  - kisela pavlaka
  - margarin
  - jaja
---
Potrebno je:

  * 250 grama margarina
  * 2 jajeta
  * 400-450 grama brašna
  * 1 šoljica mleka
  * čaša kisele pavlake
  * 3 šoljice šećera
  * kesica praška za pecivo
  * 1 kilogram kiselih jabuka
  * šećer u prahu
  * kesica vanilin šećera

<img class="alignnone size-medium wp-image-3005" title="Lenja pita sa jabukama" src="/wp-content/uploads/2012/04/Lenja-pita-sa-jabukama-300x225.jpg" alt="" width="300" height="225" /> 

Priprema: jabuke oprati, oljuštiti, izrendati na krupno rende, dodati dve šoljice šećera i kratko prodinstati. U izdinstane jabuke dodati kesicu cimeta.

Umutiti penasto margarin, dodati jaja, šoljicu šećera, mleko, pavlaku, brašno i prašak za pecivo. Smesu sjediniti, umesiti rukama mekano testo i podeliti ga na dva dela. Polovinu testa staviti na dno podmazanog i brašnom posutog pleha i rastanjiti ga rukom ili kašikom. Preko njega rasporediti fil od jabuka i prekriti drugom polovinom testa, koje takođe rastanjiti.

Pećnicu dobro zagrejati, staviti pleh sa lenjom pitom i peći na 200 stepeni oko 40 minuta.

Lenju pitu ostaviti da se ohladi, iseći na kocke i posuti šećerom u prahu pomešanim sa vanilin šećerom.

Fil od jabuka možete pripremiti i ovako: jabuke oljuštiti, nastrugati, izgnječiti ih blago pritiskajući rukama i ocediti od soka koji su pustile, dodati šećer, prezle ili mlevene orahe, malo suvog grožđa i kesicu vanilin šećera.