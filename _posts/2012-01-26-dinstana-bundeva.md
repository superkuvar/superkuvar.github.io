---
id: 2346
title: DINSTANA BUNDEVA
date: 2012-01-26T13:47:33+00:00
author: mila
layout: post
guid: http://superkuvar.com/?p=2346
permalink: /dinstana-bundeva/
totvreme:
  - ""
image: /wp-content/uploads/2012/01/K.t.5-940x198.jpg
categories:
  - slatkiši
tags:
  - bundeva
  - cimet
---
Potrebno je:

  * 1 do 1,5 kg bundeve
  * šećer
  * cimet

<img class="alignnone size-medium wp-image-2347" title="K.t.5" src="/wp-content/uploads/2012/01/K.t.5-300x225.jpg" alt="" width="300" height="225" /> 

Priprema: bundevu oljuštiti, oprati, skloniti semenke i iseći na komade ili ujednačene kocke. Staviti je u šerpu sa debljim dnom, da prilikom dinstanja ne bi zagorela. Dodati malo šećera, pa sipati dve čaše vode.

Bundevu dinstati poklopljenu, na slabijoj vatri oko 30-40 minuta. Ukoliko je potrebno, tokom dinstanja dolivati po malo vode.

Kada je bundeva kuvana, po želji, može se kratko zapeći u rerni, da bi se prosušila. Ohlađenu bundevu posuti šećerom i cimetom.

Bundeva je mnogima omiljeno povrće, naročito u zimskom periodu, mada se ne koristi u ishrani u onoj meri koliko zaslužuje. Sazreva u jesen i može se očuvati u svežem stanju do proleća.

Bundeva je niskokalorična, u 100 grama ima samo 28 kalorija. Sadrži 90% vode i niz dragocenih sastojaka: ugljene hidrate, masti, belančevine, vitamine (A, C, K, B, folnu kiselinu), minerale (kalijum, kalcijum, gvožđe, fosfor), pektine, celulozu.

Bundeva je dobar diuretik, pogodna je za ishranu dijabetičara, kao i u dijetama za mršavljenje. Najčešće se koristi kao dinstana ili pečena, ali i za pripremu krem čorbi, variva, sosova, priloga, pita.

Od bundeve se koriste i semenke, koje imaju veću nutritivnu vrednost od mesnatog dela, a dobija se i ulje.

&nbsp;