---
id: 2915
title: SUTLIJAŠ
date: 2012-04-10T06:32:01+00:00
author: mila
layout: post
guid: http://superkuvar.com/?p=2915
permalink: /sutlijas/
totvreme:
  - ""
image: /wp-content/uploads/2012/04/Sutlijaš-940x198.jpg
categories:
  - slatkiši
tags:
  - cimet
  - mleko
  - pirinač
---
Potrebno je:

  * šolja pirinča
  * mleko (4 šolje)
  * 6 kašika šećera (ili po ukusu)
  * 2 kesice vanilin šećera
  * cimet
  * so

<img class="alignnone size-medium wp-image-2916" title="Sutlijaš" src="/wp-content/uploads/2012/04/Sutlijaš-300x225.jpg" alt="" width="300" height="225" /> 

Priprema: u dublju šerpu sipati tri šolje vode, vrlo malo posoliti i staviti na štednjak. Kada voda proključa, dodati opran pirinač i kuvati pet-šest minuta na tihoj vatri, uz povremeno mešanje. Nakon toga pirinač ocediti.

U drugu posudu sipati mleko, staviti na štednjak i kada provri dodati oceđen pirinač. Sutlijaš kuvati na tihoj vatri dvadesetak minuta, dok pirinač ne omekša. Pri kraju kuvanja u sutlijaš dodati šećer i vanilu i kuvati još minut-dva, a zatim skloniti sa vatre.

Gotov sutlijaš sipati u činijice, a kad se ohladi posuti ga cimetom. Može se preliti i nekim gustim voćnim sirupom.

### Napomena:
> pirinač kuvan u mleku &#8211; sutlijaš je omiljena poslastica. Da bi se zrna brže razmekšala i brže skuvala, pirinač treba najpre bariti nekoliko minuta u kipućoj vodi, ocediti a zatim staviti u mleko i nastaviti sa kuvanjem.

Jedna količina mleka može se zameniti vodom u kojoj se kuvao pirinač (na primer: 7 decilitara mleka &#8211; 3 decilitra pirinčane vode).