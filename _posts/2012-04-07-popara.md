---
id: 2893
title: POPARA
date: 2012-04-07T15:03:49+00:00
author: mila
layout: post
guid: http://superkuvar.com/?p=2893
permalink: /popara/
totvreme:
  - ""
image: /wp-content/uploads/2012/04/Popara-940x198.jpg
categories:
  - jela bez mesa
tags:
  - hleb
  - kajmak
  - sir
---
Potrebno je:

  * bajati hleb (500 grama)
  * 1 litar vode (ili 5 dl vode i 5 dl mleka)
  * 3 kašike ulja
  * so
  * beli sir (200 g)
  * 2 kašike kajmaka (po želji)

<img class="alignnone size-medium wp-image-2894" title="Popara" src="/wp-content/uploads/2012/04/Popara-300x225.jpg" alt="" width="300" height="225" /> 

Priprema: u dublju šerpu sipati vodu ili mešavinu vode i mleka, posoliti po ukusu, dodati ulje i staviti na štednjak.

Kada voda provri, dodati hleb iskidan na komadiće ili isečen na sitnije kocke. Kuvati na umerenoj temperaturi 2-3 minuta, dok hleb ne upije tečnost i pri tom stalno mešati varjačom da popara ne zagori.

Šerpu skloniti sa štednjaka i dodati sir izmrvljen viljuškom i kajmak. Poparu lagano izmešati varjačom.

Poparu servirati toplu, sa jogurtom, za doručak ili večeru.

U brzini pripreme popara je neprevaziđen doručak, gotova je za desetak minuta.

Ovo je staro jelo, koje je othranilo generacije i generacije. Domaćice su čuvale stari hleb, nisu ga bacale, već su ga koristile za pripremu popare i prženica.

Druga varijanta popare: u mešavinu provrelog mleka i vode potopiti stari isitnjen hleb i prokuvati ga kako je navedeno u osnovnom receptu, a zatim dodati kiselu pavlaku. Kada se popara sipa u tanjire, odozgo posuti malo izmrvljenog sira.