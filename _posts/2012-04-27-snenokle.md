---
id: 3099
title: ŠNENOKLE
date: 2012-04-27T12:21:08+00:00
author: mila
layout: post
guid: http://superkuvar.com/?p=3099
permalink: /šnenokle/
totvreme:
  - ""
image: /wp-content/uploads/2012/04/Šnenokle-940x198.jpg
categories:
  - slatkiši
tags:
  - mleko
  - šećer
  - jaja
---
**Potrebno je**:

  * 1 litar mleka
  * 5 jaja
  * 150 grama šećera
  * 2 kesice vanilin šećera
  * na vrh noža soli
  * 2 kašike oštrog brašna

<img class="alignnone size-medium wp-image-3100" title="Šnenokle" src="/wp-content/uploads/2012/04/%C5%A0nenokle-1024x768.jpg" alt="" width="300" height="225" /> 

**Priprema**: u šerpu sipati mleko (malo mleka ostaviti za razređivanje brašna i žumanaca), dodati polovinu količine šećera i vanilin šećer, pa staviti na štednjak da proključa.

U međuvremenu, razbiti jaja i odvojiti žumanca od belanaca. Belanca, u koja je dodato na vrh noža soli, umutiti mikserom u čvrst sneg. Kašikom vaditi sneg od belanaca &#8211; nokle i spuštati ih u ključalo mleko. Kada očvrsnu s jedne strane (posle nekoliko sekundi), okrenuti ih kašikom i kuvati dok ne očvrsnu sa druge strane. Gotove nokle brzo vaditi i stavljati u posebnu rešetkastu posudu, da se ocede od mleka.

Žumanca umutiti sa ostatkom šećera i dve ravne kašike brašna, da nema grudvica, pa dodati malo hladnog mleka da se dobije tečna ujednačena masa. Ovu masu polako sipati u mleko u kom su se kuvale nokle od belanaca, stalno mešajući žicom za mućenje. Zatim sve zajedno kuvati na tihoj vatri oko pet minuta, uz stalno mešanje, dok se ne dobije željena gustina krema.

Gotov krem sipati u činijice, pa dodati nokle od belanaca. Po želji, odozgo posuti narendanom čokoladom ili čokoladnim mrvicama.  nenokle pre služenja dobro rashladiti.

**Napomena**:   šnenokle se mogu servirati i na drugi način &#8211; kuvane ohlađene nokle od belanaca sipati u činiju, pa ih preliti žutim kremom.

Prilikom mućenja belanaca za šnenokle, voditi računa da posuda u kojoj se belanca mute bude suva, kao i metlice miksera. Takođe, belanca ne smeju da sadrže primese žumanaca.