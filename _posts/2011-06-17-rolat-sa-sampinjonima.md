---
id: 1131
title: ROLAT SA ŠAMPINjONIMA
date: 2011-06-17T11:26:04+00:00
author: mila
layout: post
guid: http://superkuvar.com/?p=1131
permalink: /rolat-sa-šampinjonima/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2011/06/Rolatsasampinjonima-940x198.jpg
categories:
  - predjela
tags:
  - kisela pavlaka
  - margarin
  - šampinjoni
  - jaja
---
**Potrebno je**:

  * 250 ml vode
  * 100 grama margarina
  * 150 grama brašna
  * 4 jajeta
  * glavica crnog luka
  * šampinjoni (1/2 kg)
  * so
  * suvi biljni začin
  * biber
  * čaša kisele pavlake
  * 2 kuvana jajeta

<img class="alignnone size-medium wp-image-5744" src="/wp-content/uploads/2011/06/Rolatsasampinjonima-1024x768.jpg" alt="Rolatsasampinjonima" width="300" height="225" /> 

**Priprema**: vodu sipati u lonac i staviti na štednjak da proključa. Skloniti sa ringle i dodati brašno. Izmešati, a zatim kuvati dva-tri minuta na nižoj temperaturi, uz mešanje varjačom. U ukuvanu masu od brašna i vode dodati margarin i dobro izmešati, da se istopi. Ostaviti da se hladi.

U hladno testo dodati žumanca, jedno po jedno i penasto umućena belanca. Pleh podmazati uljem, prekriti papirom za pečenje, sipati testo i rastanjiti ga. Peći na 220 stepeni oko 20 minuta, u prethodno zagrejanoj pećnici. Pečeno testo, zajedno sa papirom, izvaditi iz pleha i umotati kao rolat. Ostaviti da se ohladi.

U međuvremenu pripremiti fil na sledeći način: na ulju ili margarinu ispržiti glavicu sitno seckanog crnog luka, da postane staklast.  ampinjone iseći na listiće i sjediniti sa lukom. Dodati so, biber i suvi biljni začin. Dinstati dok ne uvri tečnost koju su pečurke pustile.

Kad se šampinjoni ohlade, dodati 3 kašike pavlake i izrendana tvrdo kuvana jaja (nije obavezno).

Testo odmotati iz hartije, premazati filom i uviti u rolat.

Rolat odozgo premazati pavlakom, staviti u frižider da se malo ohladi, a zatim iseći na parčiće širine oko jedan i po santimetar.