---
id: 4805
title: PODVARAK
date: 2012-11-24T14:34:23+00:00
author: mila
layout: post
guid: http://superkuvar.com/?p=4805
description: Podvarak sa dimljenom slaninom i svinjskim mesom na stelji od kupusa ribanca. Pikantan, dobro začinjen i tradicionalan.
keywords: podvarak, začin, dimljena slanina, meso, svinjetina, aleva paprika, crni luk, kupus ribanac, kupus, kiseli kupus, lovor, podvarak svinjetina, podvarak slanina, mesnati podvarak, suvo meso
permalink: /podvarak/
image: /wp-content/uploads/2012/11/Podvarak-940x198.jpg
categories:
  - jela od mesa
tags:
  - aleva paprika
  - crni luk
  - kupus
  - lovorov list
  - slanina
---
**Potrebno je**:

  * 1,5 kg kiselog kupusa ribanca
  * 300 grama dimljene slanine ili svinjskog mesa
  * 2 glavice crnog luka
  * mleveni biber
  * 2 lista lovora
  * kašičica šećera
  * aleva paprika
  * 1 kašika svinjske masti ili ulje


![Podvarak sa svinjetinom](/wp-content/uploads/2012/11/Podvarak-1024x768.jpg)

**Priprema**:

Kiseli kupus -- ribanac, ako je mnogo slan ili kiseo, treba da se opere u hladnoj vodi i ocedi. Crni luk očistiti, sitno iseckati i propržiti na masti ili ulju, da postane staklast. Dodati kašičicu aleve paprike, kupus i kašičicu šećera (da bi kupus brže omekšao).
Sada je kupus s lukom spreman za dinstanje.


**Dinstanje**:

Dinstati **poklopljeno**, uz povremeno dolivanje po malo vode najbolje tople vode. Ukoliko se koristi sveže meso, iseći ga na veće komade i dinstati zajedno sa kupusom.

U zamenu za komadiće slanine možemo koristiti, **suvo meso**, takozvanu sušenicu, ali ga onda nećemo dinstati sve vreme sa kupusom, već ga dodajemo pred pečenje u reruni.

Kada kupus omekša, dodati **lovorov list** i mleveni biber, po potrebi i malo dosoliti, promešati i skloniti sa vatre.

**Pečenje u rerni**:

U podmazanu šerpu ili pekač staviti polovinu količine izdinstanog kupusa, odozgo poređati komadiće slanine ili komade mesa, pa prekriti ostatkom kupusa. Podvarak zaliti šoljicom tople vode, preliti sa malo ulja i staviti u zagrejanu pećnicu.

Podvarak peći na 220 stepeni oko 60 minuta, dok kupus ne dobije zlatno žutu boju.