---
id: 4805
title: PODVARAK
date: 2012-11-24T14:34:23+00:00
author: mila
layout: post
guid: http://superkuvar.com/?p=4805
description: Podvarak sa dimljenom slaninom i svinjskim mesom na stelji od kupusa ribanca. Pikantan, dobro začinjen i tradicionalan. Potrebno je 1.5 kg kiselog kupusa, dimljene slanine ili svinjskog mesa, crnog luka i začina.
keywords: podvarak, začin, dimljena slanina, meso, svinjetina, aleva paprika, crni luk, kupus ribanac, kupus, kiseli kupus, lovor, podvarak svinjetina, podvarak slanina, mesnati podvarak, suvo meso
permalink: /podvarak/
image: /wp-content/uploads/2012/11/Podvarak-940x198.jpg
categories:
  - jela od mesa
tags:
  - aleva paprika
  - crni luk
  - kupus
  - lovorov list
  - slanina
---
**Potrebno je**:

  * 1,5 kg kiselog kupusa ribanca
  * 300 gr dimljene slanine
  * ili 300 gr svinjskog mesa
  * 2 glavice crnog luka
  * mleveni biber
  * 2 lista lovora
  * kašičica šećera
  * aleva paprika
  * 1 kašika svinjske masti ili ulje


![Podvarak sa svinjetinom](/wp-content/uploads/2012/11/Podvarak-1024x768.jpg)

**Priprema**:

Kiseli kupus - ribanac, ako je mnogo slan ili kiseo, treba da se opere u hladnoj vodi i ocedi. Crni luk očistiti, sitno iseckati i propržiti na masti ili na ulju, da postane staklast.

U to dodati kašičicu mlevene crvene paprike, pripremljeni kupus ribanac i kašičicu šećera da bi kupus brže omekšao. Sada je kupus sa lukom spreman za dinstanje.

**Dinstanje**:

Dinstati **poklopljeno**, uz povremeno dolivanje malo vode, najbolje tople. 

U zamenu za komadiće slanine možemo koristiti, **suvo meso**, takozvanu sušenicu, ali ga onda nećemo dinstati sve vreme sa kupusom, već ga dodajemo pred pečenje u rerni.

Kada kupus omekša, dodati **lovorov list** i mleveni biber, po potrebi i malo dosoliti, promešati i skloniti sa vatre.

**Pečenje**:

U podmazanu šerpu ili pekač staviti **polovinu** količine izdinstanog kupusa, odozgo poređati komadiće slanine ili komade mesa, pa prekriti ostatkom kupusa. Podvarak zaliti šoljicom tople vode, preliti sa malo ulja i staviti u zagrejanu pećnicu.

Podvarak peći na 220 stepeni oko 60 minuta, dok kupus ne dobije zlatno žutu boju.


Napomene:

**Sveže meso**:

Podvarak se može spremiti i sa **svežim mesom** 300 grama na 1.5kg kupusa ribanca. U pripremljenu masu za dinstanje (kupus ribanac, sitno seckani crni luk propržen na masti ili ulju, mlevene crvene paprika) dodati isečeno sveže meso, pa **dinstati**.

**Suva rebra**:

Ako koristite suva rebra količina mesa bi trebala da bude malo veća: 500 gr na 1.5 kg kupusa.
