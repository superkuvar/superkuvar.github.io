---
id: 4805
title: PODVARAK
date: 2012-11-24T14:34:23+00:00
author: mila
layout: post
guid: http://superkuvar.com/?p=4805
description: Podvarak sa dimljenom slaninom i svinjskim mesom na stelji od kupusa ribanca. Pikantan, dobro začinjen i tradicionalan. Potrebno je 1.5 kg kiselog kupusa, dimljene slanine ili svinjskog mesa, crnog luka i začina.
keywords: podvarak, začin, dimljena slanina, meso, svinjetina, aleva paprika, crni luk, kupus ribanac, kupus, kiseli kupus, lovor, podvarak svinjetina, podvarak slanina, mesnati podvarak, suvo meso
permalink: /podvarak/
image: /wp-content/uploads/2012/11/Podvarak-940x198.jpg
categories:
  - jela od mesa
tags:
  - aleva paprika
  - crni luk
  - kupus
  - lovorov list
  - slanina
---
**Potrebno je**:

  * 1,5 kg kiselog kupusa ribanca
  * 300 gr dimljene slanine (ili 300 gr suvog mesa)
  * 2 glavice crnog luka
  * mleveni biber
  * 2 lista lovora
  * kašičica šećera
  * aleva paprika
  * 1 kašika svinjske masti ili ulje


![Podvarak sa svinjetinom](/wp-content/uploads/2012/11/Podvarak-1024x768.jpg)

**Priprema**:

Ako je kiseli kupus - ribanac mnogo slan ili kiseo, treba da se opere u hladnoj vodi i ocedi. 

Dve srednje glavice crnog luka očistiti, sitno iseckati i propržiti na masti ili na ulju, da postane staklast.

U propržen lik sada dodati kašičicu mlevene crvene paprike, pripremljeni kupus ribanac i kašičicu šećera da bi kupus brže smekšao. Sada je kupus sa lukom spreman za dinstanje.

**Dinstanje**:

Dinstati **poklopljeno**, uz povremeno dolivanje malo vode, najbolje tople. 

U zamenu za komadiće slanine možemo koristiti, komadiće  **suvog mesa**, takozvanu sušenicu, koje ne moramo dinstati sve vreme sa kupusom, već ga dodajemo pred kraj dinstanja ili pred pečenje u rerni.

Kada kupus skroz omekša (jedno 20 minuta), dodati **lovorov list** i mleveni biber, po potrebi i malo dosoliti, promešati i skloniti sa vatre.

**Pečenje**:

U podmazanu šerpu ili pekač staviti **polovinu** količine izdinstanog kupusa, odozgo poređati komadiće slanine ili komade suvog mesa, pa prekriti ostatkom kupusa. Podvarak zaliti šoljicom tople vode, preliti sa malo ulja i staviti u zagrejanu pećnicu.

Podvarak peći na 220 stepeni oko 60 minuta, dok kupus ne dobije zlatno žutu boju.

Napomene:

**Sveže meso**:

![Podvarak sveze meso](/wp-content/uploads/2012/11/podvarak.sveze.meso.jpg)

Podvarak se može spremiti i sa **svežim mesom**. 300 grama na 1.5 kg kupusa ribanca. U propržen luk i kupus dodati sitnije sečeno sveže meso, pa **dinstati**.

**Suva rebra**:

Ako koristite suva rebra količina mesa bi trebala da bude malo veća: 500 gr na 1.5 kg kupusa.

**Dimljeno meso**

![Podvarak suvo meso](/wp-content/uploads/2012/11/podvarak.suvo.meso.jpg)

Ako koristite dimljeno meso prodinstajte ga zajedno sa kupusom da bi omekšalo i pustilo sokove i masnoću.


