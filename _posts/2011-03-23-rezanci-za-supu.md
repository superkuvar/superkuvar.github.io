---
id: 208
title: REZANCI ZA SUPU
date: 2011-03-23T10:39:54+00:00
author: admin
layout: post
guid: http://superkuvar.com/?p=208
permalink: /rezanci-za-supu/
totvreme:
  - ""
categories:
  - Dodaci za supe i čorbe
tags:
  - brašno
  - jaje
---
Potrebno je:

  * 1 jaje
  * malo brašna (otprilike šoljica)
  * so

<img class="alignnone size-medium wp-image-3968" title="Rezancizasupu" src="/wp-content/uploads/2011/03/Rezancizasupu-300x150.jpg" alt="" width="300" height="150" /> 

Priprema: na radnu površinu sipati brašno, napraviti udubljenje, pa u njega dodati jaja i so. Umesiti glako testo. Testo za rezance treba mesiti strpljivo, jer će u početku biti izmrvljeno.

Od umešenog testa formirati loptu, prekriti je platnenom salvetom ili staviti u plastičnu kesu i ostaviti da odstoji oko pola sata. Ovo je potrebno da bi se testo kasnije lakše razvilo.

Radnu površinu posuti brašnom, staviti testo, njega takođe posuti brašnom, i oklagijom razviti u što tanju koru. Ukoliko se u toku razvlačenja testo lepi za oklagiju, posuti ga sa još malo brašna.

Razvijeno testo iseći na trake ili urolati kao za rolat i seći oštrim nožem na tanke rezance. Pre rezanja testo treba da se malo prosuši, da se ne bi lepilo.

Isečene rezance staviti na platnenu salvetu da se malo prosuše, a zatim ih zakuvati u supu.

Napomena: domaći rezanci za supu su mnogo ukusniji od kupljenih, a i lako se prave. Ovakav način pripreme rezanaca datira od davnina. Do danas suština njihovih sastojaka ostala je ista (brašno, jaja, so).

Ukoliko se pravi veća količina rezanaca, isečeni rezanci treba da se dobro prosuše (oko dva dana) a zatim da se spakuju u papirnu kesu i čuvaju na sobnoj temperaturi.

&nbsp;