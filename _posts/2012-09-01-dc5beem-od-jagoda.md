---
id: 4148
title: DžEM OD JAGODA
date: 2012-09-01T16:02:07+00:00
author: mila
layout: post
guid: http://superkuvar.com/?p=4148
permalink: '/d%c5%beem-od-jagoda/'
totvreme:
  - ""
image: /wp-content/uploads/2012/09/Dzem-od-jagoda-940x198.jpg
categories:
  - Slatka zimnica
tags:
  - jagode
  - šećer
---
Potrebno je:

  * 2 kilograma jagoda
  * 1,5 kg šećera

<img class="alignnone size-medium wp-image-4149" title="Dzem od jagoda" src="//superkuvar.com/wp-content/uploads/2012/09/Dzem-od-jagoda-300x225.jpg" alt="" width="300" height="225" /> 

Priprema: jagode očistiti od peteljki, oprati i ostaviti da se ocede. Staviti ih u veću šerpu (red jagoda, red šećera) i ostaviti da odstoje preko noći na hladnom mestu (može i u frižideru), da bi pustile sok.

Sutradan šerpu sa jagodama staviti na štednjak i kuvati. Kada proključa, smanjiti temperaturu i kuvati na blagoj vatri oko 30-40 minuta. Povremeno jagode promešati varjačom i kašikom ukloniti penu koja se nakupi. Džem pažljivo mešati, vodeći računa da se plodovi ne raspadnu.

Džem je dovoljno kuvan kada dobije staklast izgled, odnosno kada kapljica stavljena na tanjirić, pošto se ohladi ostane čvrsta, ne razlije se.

Vreo džem sipati u sterilisane zagrejane tegle. Tegle sa džemom staviti u toplu pećnicu desetak minuta. Kada se potpuno ohlade povezati ih celofanom ili zatvoriti poklopcem.

Savet: jagodičasto voće (jagode, kupine, maline) pre pripreme oprati u manjim količinama u cediljki ili đevđiru, pod blažim mlazom hladne vode iz česme. Posudu povremeno protresti da se svi plodovi dobro operu, a da se voće ne ošteti i ne iscuri sok.