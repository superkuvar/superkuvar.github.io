---
id: 5
title: KRVARENJE IZ NOSA
date: 2011-02-19T15:53:36+00:00
author: batalex
layout: post
permalink: /krvarenje-iz-nosa/
categories:
  - zdravlje
tags:
  - peršunov list
  - sirće
  - paradaiz
  - jaja
  - špargle
---
- [Bez panike](#bez-panike)
- [Stari babski lek (od dugmadi i braon papira)](#stari-babski-lek-od-dugmadi-i-braon-papira)
- [Moć prevencije](#mo%c4%87-prevencije)
- [Šta nije u redu](#%c5%a0ta-nije-u-redu)
- [Da li pozvati lekara?](#da-li-pozvati-lekara)


## Bez panike

Ona se obično javljaju u najnezgodnjim trenucima, a iznenadno šikljanje krvi iz vašeg nosa može biti i posramljujuće i zastrašujuće, posebno jer kada natapa maramicu za maramicom, ta mala količina krvi može delovati kao da su u pitanju galoni. Nemojte, ipak, paničiti.

![krv iz nosa](/wp-content//uploads/2020/04/krv-iz-nosa.jpg)



Krvarenje iz nosa obično možete zaustaviti za nekoliko minuta. Evo nekih efikasnih načina da to uradite:


* Najjednostavniji lek za nos koji krvari je stiskanje, koje se ceni zbog toga što se već dugo primenjuje. Sedite uspravno sa glavom blago nagnutom napred (da biste sprečili curenje krvi niz vaše grlo). Prvo, nežno izduvajte sve ugruške koji bi mogli da spreče zatvaranje sudova. Zatim stisnite meki deo nosa i čvrsto pritisnite u pravcu lica. Zadržite taj položaj najmanje deset minuta. Ako se krvarenje ne zaustavi, narednih deset minuta ponovo držite nos stisnut. To obično deluje.

* Ako i dalje krvarite, možete pokušati sa punjenjem nosa parčetom uvijene gaze i stiskanjem narednih petnaest do dvadeset minuta. Ako je krvarenje prestalo, ostavite gazu u nosu naredna dva sata. Ako nos i dalje krvari, potražite medicinsku pomoc - možda je potrebno profesionalno punjenje nosa gazom ili kauterizacija.

**Malo soka od limuna** ili ulja lavande utapkanog na mesto koje krvari (ako mozete otkriti gde je to, a obično je napred na nosnoj pregradi) moze pomoći.

**Stavite pakovanje leda** ili hladnu oblogu potopljenu u hamamelis sa spoljašnje strane nosa duž nozdrve koja krvari. Hladnoća suzava krvne sudove u nosu, što usporava oticanje krvi.
 
## Stari babski lek (od dugmadi i braon papira)

Jedan stari lek predlaže da se iscepa mali kvadrat braon papira (od papirne kese), pospe solju, a zatim zalepi izmedu desni i gornje usne u delu koji je neposredno ispod nosa. Drugi način lečenja iziskuje da se novčić ili malo ravno dugme stavi ispod gornje usne, ponovo ispod nozdrve koja krvari. Medutim, ne postoje naučni dokazi da ovi tretmani deluju.
 
## Moć prevencije

Ako želite da izbegnete krvarenje iz nosa, potrebno je da žavate sluzokožu vlažnom tako sto cete piti 8 velikih čaša vode na dan. Ispravno ste hidrirani ako vam je urin blede boje.

* Zimi se suprotstavite efektima suvoće centralnog grejanja davanjem vlage vazduhu: uključite ovlaživač vazduha ili sušite mokar veš na radijatorima.

* Očistite unutrašnjost nozdrva vazelinom, ili ih obilno navlažite sonim sprejem za nos; možete napraviti svoj sopstveni sprej tako što ćete umešati kafenu kašiku soli u približno 500 ml ključale vode. Bilo koji od ovih metoda će pomoći da se nozdrve održe vlažnim. Ovaj postupak je od pomoći i ako se spremate na put avionom, ako ste se upravo oporavili od prehlade ili sinusne infekcije, ili ako živite u oblasti sa veoma suvom klimom.
* Vodite računa o svom unosu aspirina. Aspirin može da ome ta zgrušavanje krvi, a to nije dobro ako imate česta krvarenja iz nosa. Nemojte ipak prestajati sa svakodnevnim uzimanjem aspirina ako vam ga je lekar prepisao za razredivanje krvi. Konsultujte se sa svojim lekarom. 
  
* Ako imate nosne alergije, brzo ih lečite. Izmedu neprestane iritacije uzrokovane alergenima i oštećenja koja se čine pražnjenjem nosa, nosna sluzokoža podnosi prave udarce kada ima alergijsku reakciju.

* Ako često imate problema sa krvarenjem iz nosa, uključite u svoju ishranu dosta namirnica bogatih vitaminom C. Odlučite se za pomorandže, grejpfrut, kivi i mnogo zeleniša. Takođe bi ste mogli da uzimate suplemente. Uzimajte do 1.000 mg vitamina C svakog dana. Vitamin C pomaže da se ojačaju zidovi kapilara, a uz to je i ključni sastojak kolagena, supstance koja oblaže vaše nozdrve vlažnim, zaštitnim slojem. Uporedo sa vitaminom C, svakodnevno uzimajte 500 mg suplemenata bioflavonoida, kao što su ekstrakt semenki grožđa, ekstrakt kore bora, pikogenol ili proantocijanidini. Flavonoidi su poznati po tome što leče kapilare.

 
## Šta nije u redu
Krvarenje iz nosa se, kod osoba koje su mu sklone, u većini slučajeva javlja bez ikakvog očiglednog razloga.

Ono takode može biti uzrokovano udarcem ili čačkanjem nosa, a kod male dece je često posledica prisustva stranog tela - kao što je perla - gurnutog u nozdrvu. Bez obzira na uzrok, krvarenje iz nosa se javlja kada krvni sudovi unutar nozdrve puknu. To se može desiti kada je osetljiva nosna sluzokoža iritirana suvim toplim vazduhom u kuci ili rashladivanjem klima uredajem. 

Osobe koje pate od očvršćavanja arterija podložne su krvarenju iz nosa kao i one koje uzimaju određene lekove. uključujući antiinflamotorne lekove kao sto su aspirin ifi ibuprofen, ili lekove za razređivanje krvi kao što je varfarin.

## Da li pozvati lekara? 

Posetite svog lekara ako vam često ide krv iz nosa bez ikakvog očiglednog razloga. Svako kome je diagnoskovan povišen krvni pritisak ili arterioskleroza trebalo bi da poseti lekara ako krvarenje iz nosa traje duže od deset minuta. Potražite hitnu medicinsku pomoć ako je vaše krvarenje iz nosa rezultat udarca u glavu, posebno ako vam deluje da je krv retka i vodenasta (to ukazuje na prisustvo cerebralne tečnosti). Takode se uputite na odeljenje za hitne slučajeve ako krvarenje iz nosa ne prestane posle trideset minuta, a vi osećate slabost ili nesvesticu.

