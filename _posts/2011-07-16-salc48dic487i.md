---
id: 1500
title: SALČIĆI
date: 2011-07-16T13:30:12+00:00
author: mila
layout: post
guid: http://superkuvar.com/?p=1500
permalink: /salčići/
totvreme:
  - ""
categories:
  - kolači
tags:
  - pekmez
  - salo
  - jaja
---
Potrebno je:

  * 1 kilogram mekog brašna
  * 3 jaja
  * gazirana kisela voda
  * kašičica soli
  * kašika šećera
  * svinjsko salo (350 grama)
  * pekmez od šljiva
  * šećer u prahu
  * 2 kesice vanilin šećera

<img class="alignnone size-medium wp-image-1501" title="salcici" src="/wp-content/uploads/2011/07/salcici-e1310822986946.jpg" alt="" width="242" height="150" /> 

Priprema: pre nego što se počne sa mešenjem testa, salo treba oprati u hladnoj vodi, očistiti ga od svih žilica, pa dva puta samleti na mašini za mlevenje mesa. Onda u to umešati dve kašike brašna.

U posudu za mešenje sipati kilogram mekog brašna, dodati kašičicu soli, kašiku šećera, dva žumanca i jedno celo jaje, pa sa kiselom vodom zamesiti testo, da ne bude tvrdo. Testo dobro izraditi, razviti ga u jufku debljine oko jedan santimetar, premazati trećinom količine sala, preklopiti na sledeći način: krajevi se presaviju do polovine razvučenog testa, onda sve odozgo još malo premaže salom, pa suprotni krajevi ponovo presaviju do polovine. Odozgo posuti sa malo brašna i ostaviti da se odmara 15-20 minuta. Postupak ponoviti još dva puta.

Kad se završi sa premazivanjem salom, razviti jufku debljine prsta i iseći je na pravougaone komade. Na svaki komad staviti po pola kašičice pekmeza, pa preklopiti na pola (kao iščitana knjiga). Salčiće ređati u nepodmazan pleh i peći dvadesetak minuta, na 220 stepeni. Salčići treba da ostanu svetlije boje.

Dok su salčići još vrući, uvaljati ih u prah šećer zamirisan vanilom.