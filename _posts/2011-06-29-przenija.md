---
id: 1300
title: PRŽENIJA
date: 2011-06-29T10:03:37+00:00
author: mila
layout: post
guid: http://superkuvar.com/?p=1300
permalink: /przenija/
totvreme:
  - ""
image: /wp-content/uploads/2011/06/Prženija-940x198.jpg
categories:
  - jela bez mesa
tags:
  - paprike
  - paradajz
  - jaja
---
**Potrebno je**:

  * paprike (10-12 komada)
  * paradajz (500 grama)
  * 4 jaja
  * biber
  * suvi biljni začin
  * so
  * ulje

<img class="alignnone size-medium wp-image-3495" title="Prženija" src="/wp-content/uploads/2011/06/Prženija-1024x768.jpg" alt="" width="300" height="225" /> 

**Priprema**: paprike oprati, očistiti od peteljki i semena, iseckati na rezance i  propržiti na ulju, dok ne omekšaju. Potom dodati oljušten paradajz isečen na kriške, pa sve prodinstati, dok voda koju je pustio paradajz ne uvri. Začiniti kašičicom biljnog začina.

Umutiti jaja, posoliti ih i pobiberiti pa preliti preko povrća. Još malo dinstati, uz mešanje, da se jaja stegnu. Prženija se može služiti samostalno ili uz kuvani pirinač ili pire krompir. Jede se i topla i hladna.

O prženiji: omiljeno jelo južnih krajeva Srbije i Makedonije. Najukusnija je kada se sprema od tanjih paprika pred kraj njihove sezone, ali može se spremati i leti, od mesnatih paprika. Tada paprike treba duže pržiti, da ispari voda koju puste.

Prženija se može pripremati i zimi, ukoliko imate pečene paprike u zamrzivaču.

Osnovna varijanta prženije je od paprike, začinjena jajima. Umesto jaja može se dodati kašika-dve brašna. Tokom leta prženija se priprema uz dodatak paradajza i luka, pa se naziva, zavisno od kraja, sataraš, bećar paprikaš, bećarac.

&nbsp;

&nbsp;