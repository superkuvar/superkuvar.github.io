---
id: 4869
title: SOČIVO SA KROMPIROM
date: 2012-12-08T15:15:07+00:00
author: mila
layout: post
guid: http://superkuvar.com/?p=4869
permalink: /sočivo-sa-krompirom/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2012/12/Sočivo-sa-krompirom-940x198.jpg
categories:
  - jela bez mesa
tags:
  - crvena mlevena paprika
  - beli luk
  - krompir
  - lovorov list
  - šargarepa
  - sočivo
---
**Potrebno je**:

  * sočivo (500 grama)
  * glavica crnog luka ili manji struk praziluka
  * veći krompir
  * 2 šargarepe
  * so
  * lovorov list
  * 1 dl soka od kuvanog paradajza
  * 2 čena belog luka
  * kašika brašna
  * crvena mlevena paprika
  * mleveni biber
  * ulje

<img class="alignnone size-medium wp-image-4870" title="Sočivo sa krompirom" src="/wp-content/uploads/2012/12/Sočivo-sa-krompirom-1024x768.jpg" alt="" width="300" height="225" /> 

**Priprema**: sočivo oprati, staviti u lonac, naliti hladnom vodom, pa kada provri ocediti vodu u kojoj se kuvalo. Zatim ga naliti vrelom vodom, da ogrezne, dodati sitno seckani crni luk i staviti da se kuva, uz povremeno dolivanje po malo tople vode.

U malo zagrejanog ulja dodati šargarepu, sečenu na kolutove ili rendanu, i pržiti da malo omekša. Kada je sočivo upola kuvano, dodati krompir isečen na kockice, proprženu šargarepu i dva lovorova lista.

Kada je sočivo skoro kuvano, posoliti ga i dodati sok od kuvanog paradajza.

Pripremiti zapršku od dve-tri kašike ulja i kašike brašna, a zatim joj dodati kašičicu crvene sitne paprike i sitno seckani beli luk. Zapržiti sočivo uz stalno mešanje, da se zaprška ne bi zgrudvala.

Zaprženo sočivo kuvati na tihoj vatri još dvadesetak minuta, uz povremeno mešanje, a zatim dodati biber. Poslužiti kao samostalno jelo ili kao prilog uz dinstano meso ili faširane šnicle.

Sočivo pripada porodici mahunarki. U bliskoj prošlosti bilo je zastupljenije u ishrani. Nepravedno je potcenjeno i zapostavljeno, jer se kao i pasulj, smatra hranom za siromašne.

**Savet**: sočivo stavite da se kuva u vreloj vodi, jer se lakše vari.