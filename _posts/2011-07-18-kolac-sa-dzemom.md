---
id: 1513
title: KOLAČ SA DžEMOM
date: 2011-07-18T11:48:30+00:00
author: mila
layout: post
guid: http://superkuvar.com/?p=1513
permalink: /kolač-sa-džemom/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2011/07/Kolacsadzemom-940x198.jpg
categories:
  - kolači
tags:
  - džem
  - kvasac
  - margarin
  - mleko
  - orasi
  - jaja
---
**Potrebno je**:

  * 500 grama brašna
  * 3 dl mleka
  * paketić kvasca
  * 3 jajeta
  * 250 grama margarina
  * 150 grama šećera
  * kesica vanilin šećera
  * džem (po izboru)
  * 3-4 kašike mlevenih oraha ili mlevenog keksa

![kolač sa džemom](/wp-content/uploads/2011/07/Kolacsadzemom-1024x768.jpg) 

**Priprema**: u toplo mleko staviti kašiku šećera i komad kvasca, izmešati i ostaviti da kvasac nadođe. Umutiti margarin sa 50 grama šećera, dodati žumanca, brašno i uskisli kvasac i dobro umesiti, da se testo odvoji od suda.

U plehu, prekrivenom papirom za pečenje, rastanjiti testo i ostaviti da stoji pola sata. Zatim ga premazati džemom pomešanim sa orasima ili keksom i staviti u rernu zagrejanu na **200 stepeni** da se peče.

Umutiti sneg od belanaca, pa dodati 100 grama šećera i vanilin šećer. Kada je kolač skoro pečen, premazati sneg od belanaca preko džema. Vratiti u rernu da se, na tihoj vatri, belance zapeče.

Ohlađen kolač iseći na kocke.

---

**Sneg od belanca**: belanca mutiti u velikoj činiji ručnim mikserom, postepeno povećavajući brzinu. Sneg od belanca biće još čvršći ako se doda malo soli ili nekoliko kapi limuna.

**Savet**: Kada razbijete jaje, ako je žumance uzdignuto polukružno a belance okolo čvrsto, **jaje je sveže**. Staro jaje ima pljosnato žumance i vodnjikavo belance. Kada se jaje stavi u vodu - sveže potone, a staro pliva u vodi. Ako **okrećete jaje**, sveže se brže i pravilno okreće u mestu, dok staro jaje ima manje obrtaja i menja mesto rotacije.