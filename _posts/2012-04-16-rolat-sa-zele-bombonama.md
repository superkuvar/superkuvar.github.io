---
id: 2960
title: ROLAT SA ŽELE BOMBONAMA
date: 2012-04-16T11:46:04+00:00
author: mila
layout: post
guid: http://superkuvar.com/?p=2960
permalink: /rolat-sa-zele-bombonama/
totvreme:
  - ""
image: /wp-content/uploads/2012/04/Rolat-sa-žele-bombonama-940x198.jpg
categories:
  - rolati
tags:
  - čokolada
  - margarin
  - mleko
  - žele bombone
  - jaja
---
Potrebno je:  
Kora

  * 6 jaja
  * 6 kašika šećera
  * 5 kašika brašna

Fil

  * 500 ml mleka
  * 3 kašike mekog i 2 kašike oštrog brašna
  * 250 grama šećera u prahu
  * 250 grama margarina
  * ekstrakt kruškovca
  * 200 grama žele bombona

Glazura

  * 100 grama čokolade za mešenje
  * 3 kašike mleka
  * 2 kašike šećera
  * komad margarina

<img class="alignnone size-medium wp-image-2961" title="Rolat sa žele bombonama" src="/wp-content/uploads/2012/04/Rolat-sa-žele-bombonama-300x225.jpg" alt="" width="300" height="225" /> 

Priprema: penasto umutiti jaja sa šećerom, pa dodati jednu po jednu kašiku brašna, lagano mešajući varjačom. Masu sipati u četvrtast pleh (za rernu) prekriven papirom za pečenje. Peći na 180 stepeni 15-20 minuta. Ispečenu koru za rolat izručiti na vlažnu platnenu salvetu ili na veći papir posut kristal šećerom i uviti.

U međuvremenu, pripremiti fil na sledeći način: pomešati meko i oštro brašno, uliti malo mleka i napraviti smesu kao za puding. Sud sa ostatkom mleka staviti na štednjak. Kada provri, skloniti sa vatre i lagano umešati masu od brašna. Vratiti na štednjak i na laganoj vatri, uz neprestano mešanje, kuvati 3-4 minuta. Voditi računa da ne zagori. Ostaviti da se ohladi. Povremeno promešati, da se ne bi stvorila korica.

Penasto umutiti margarin sa šećerom u prahu, pa dodati desetak kapi ekstrakta kruškovca ili pola čašice likera od kruške. Umućeni margarin dodati u ohlađeno brašno i umutiti mikserom, da se masa ujednači i postane kremasta. Dodati žele bombone isečene na kockice i izmešati.

Rolat odmotati iz salvete ili papira, pa po sredini naneti fil, ne razmazujući ga. Rolat ne uvijati, već spojiti njegove krajeve.  Staviti na duži poslužavnik, tako da rolat bude okrenut spojenim delom prema dnu poslužavnika.

Rolat preliti glazurom od čokolade pripremljenom na sledeći način: na tihoj vatri, da ne zagori, otopiti čokoladu izlomljenu na komadiće, dodati šećer i mleko. Kad se masa ujednači i postane glatka dodati komadić margarina. Vrelom glazurom premazati rolat.

Rolat staviti u frižider, pa kada se dobro ohladi seći na parčiće.