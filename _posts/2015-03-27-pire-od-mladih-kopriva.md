---
id: 9520
title: PIRE OD MLADIH KOPRIVA
date: 2015-03-27T06:21:29+00:00
author: mila
layout: post
guid: http://superkuvar.com/?p=9520
permalink: /pire-od-mladih-kopriva/
totvreme:
  - ""
image: /wp-content/uploads/2015/03/pireodmladihkopriva-940x198.jpg
categories:
  - jela bez mesa
tags:
  - beli luk
  - brašno
  - koprive
---
**Potrebno je**:  
* 1 kilogram mladih kopriva  
* 2 ravne kašike brašna  
* 3 čena belog luka  
* so  
* biber  
* ulje

[<img class="alignnone size-medium wp-image-9570" src="/wp-content/uploads/2015/03/pireodmladihkopriva-1024x768.jpg" alt="pireodmladihkopriva" width="300" height="225" />](/wp-content/uploads/2015/03/pireodmladihkopriva-e1430745927247.jpg)

**Priprema**: koprive očistiti, dobro oprati i preliti ključalom vodom, a zatim ocediti. Kada se koprive ohlade sitno ih iseckati.

Na ulju propržiti brašno i sitno iseckan beli luk, ali paziti da ostane svetlo. U proprženo brašno dodati isečene koprive i naliti ih vodom. Treba voditi računa da se ne sipa mnogo vode, da pire ne bude redak. Posoliti i pobiberiti. Pire kuvati na umerenoj vatri, uz povremeno mešanje, dok se ne zgusne (oko 10-15 minuta).

U pire od kopriva može se umešati kisela pavlaka. Pire poslužiti sa jajima prženim &#8221;na oko&#8221;.

**Napomena**:   umesto vodom, koprive se mogu naliti supom od kocke ili mlekom (oko 5 dl).

Kopriva je divlja, samonikla biljka, a raste kao korov pored puteva i na zapuštenim mestima. Njenu delotvornost i hranljivost poznavali su još antički narodi. Kod Rusa poznat je stari običaj peckanja tela koprivom kako bi se podstakao krovotok.

Kopriva sadrži mnogo belančevina, ugljenih hidrata i masti, minerale (gvožđe, magnezijum, kalcijum, silicijum fosfor), vitamine (C, A ,B2, B5, K), karoten, lecitin, tanin.