---
id: 2198
title: BUHTLE
date: 2012-01-03T11:47:42+00:00
author: mila
layout: post
guid: http://superkuvar.com/?p=2198
permalink: /buhtle/
totvreme:
  - ""
image: /wp-content/uploads/2012/01/buhtle-940x198.jpg
categories:
  - Testa
tags:
  - brašno
  - džem
  - kvasac
  - limun
  - mleko
---
Potrebno je:

  * paketić svežeg kvasca
  * 500 ml mleka
  * 900 grama brašna
  * 2 šoljice ulja
  * 2 jajeta
  * prstohvat soli
  * kašika šećera
  * strugana kora od limuna
  * malo margarina
  * džem od kajsija (ili neki drugi)
  * šećer u prahu
  * kesica vanilin šećera

[<img class="alignnone size-medium wp-image-9372" src="/wp-content/uploads/2012/01/buhtle-300x225.jpg" alt="buhtle" width="300" height="225" />](/wp-content/uploads/2012/01/buhtle.jpg)

Priprema: u lončetu, u malo mlakog mleka u koje je dodata kašika šećera i malo brašna, razmutiti kvasac i ostaviti na toplom da nadođe.

U sud za mešenje sipati brašno, prstohvat soli, žumance, celo jaje, ulje i malo narendane kore od dobro opranog limuna. Dodati nadošli kvasac i sa ostatkom mleka zamesiti testo.

Testo dobro izlupati varjačom, sve dok ne počne da se odvaja od zidova suda i dok se na njemu ne pojave klobuci. Sud sa testom staviti u frižider da odstoji desetak minuta. Zatim ga izvaditi iz frižidera, još malo izlupati varjačom, pa opet vratiti na hladno.

Posle pola sata naraslo testo izručiti na pobrašnjenu radnu površinu, razviti na debljinu prsta i iseći na manje kvadrate. Na svaki staviti po malo džema i skupiti krajeve testa kao za ružice. Krajeve testa dobro pritisnuti da džem ne iscuri. U podmazan i brašnom posut pleh ređati buhtle jednu do druge, tako da skupljeni krajevi testa budu okrenuti prema dnu pleha.

Na svaku buhtlu staviti komadić margarina, da se prilikom pečenja komadi ne bi slepili. Pleh prekriti salvetom i ostaviti da odstoje još pedesetak minuta.

Peći na 200 stepeni, dok buhtle ne porumene. Pečene izvaditi iz pleha, odvojiti jednu po jednu i kada se malo prohlade posuti šećerom u prahu zamirisanim vanilom.