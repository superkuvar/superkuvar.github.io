---
id: 3243
title: ŠUBARICE
date: 2012-05-21T10:20:18+00:00
author: mila
layout: post
guid: http://superkuvar.com/?p=3243
permalink: /subarice/
totvreme:
  - ""
image: /wp-content/uploads/2012/05/Šubarice-940x198.jpg
categories:
  - kolači
tags:
  - čokolada
  - kakao
  - kokosovo brašno
  - margarin
  - mleko
  - jaja
---
**Potrebno je**:  
**Za koru**:

  * 6 jaja
  * 200 grama šećera
  * 14 kašika mleka
  * šoljica ulja
  * 2 kašike kakao praha
  * 14 kašika brašna
  * pola kesice praška za pecivo

**Za fil**:

  * 700 ml mleka
  * po 8 kašika šećera i oštrog brašna
  * kesica vanilin šećera
  * 250 g margarina
  * 200 g šećera u prahu
  * 100 g kokosovog brašna
  * 100 g čokolade za kuvanje

![Subarice](/wp-content/uploads/2012/05/%C5%A0ubarice-1024x768.jpg)

**Priprema**: u sudu za mešenje penasto umutiti jaja sa šećerom. U dobro umućena jaja dodati mleko, ulje i brašno pomešano sa kakaom i praškom za pecivo. Testo sipati u pleh prekriven pomašćenim papirom za pečenje, pa peći oko 25 minuta u rerni zagrejanoj na 200 stepeni. Pečeno testo ostaviti da se ohladi, a zatim kalupom ili manjom čašom vaditi krugove. Svaki krug preseći po sredini (da se od jednog dobiju dva kruga).

**Fil**: brašno razmutiti sa malo mleka u smesu kao za puding. Ostatak mleka staviti na štednjak, dodati šećer i vanilu. Kada provri skloniti sa štednjaka, pa umešati razmućeno brašno. Vratiti na štednjak i kuvati na laganoj vatri, dok se masa ne zgusne. Neprestano mešati, da ne bi zagorelo. U međuvremenu, umutiti penasto margarin sa šećerom u prahu, pa dodati ohlađen krem. Umutiti mikserom.

Po dva kruga spajati debljim slojem fila, kao vanilice. Svaki kolač-šubaricu premazati i sa strane, uvaljati u kokosovo brašno i ređati na tanjir.

**Prosta čoko glazura**:
Čokoladu kojoj je dodata kašika ulja, istopiti na tihoj vatri, pa svaku šubaricu preliti odozgo. Po želji, preko glazure posuti malo kokosovog brašna.

Šubarice čuvati na hladnom.

---

**Možete koristiti i druge glazure**:

**Bela glazura**: 2 belanca mešati (ne tucite) sa 250 g prah šećera ili proceđenom limunovom soku dodajte prah šećera ili smesi belanca i šećera dodajte limunov sok. 

**Čokoladna glazura**: promešajte na niskoj temperaturi 2,5 kašike šećera, 2,5 kašike mleka i 70 g čokolade. U glatku masu dodajte 50 g putera. 

**Francuska glazura**: kuvati na pari ili niskoj temperaturi 1 dl slatke pavlake i 150 g čokolade i neprekidno mešati da se sasvim otopi.
