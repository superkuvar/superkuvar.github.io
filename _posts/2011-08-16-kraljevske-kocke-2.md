---
id: 1730
title: KRALjEVSKE KOCKE
date: 2011-08-16T10:04:51+00:00
author: mila
layout: post
guid: http://superkuvar.com/?p=1730
permalink: /kraljevske-kocke-2/
totvreme:
  - ""
categories:
  - Kolači
tags:
  - belanca
  - čokolada
  - margarin
  - oblande
  - orasi
---
Potrebno je:

  * 2 lista veće oblande
  * 9 belanaca
  * 9 kašika šećera
  * 3 kašike brašna
  * 2 štangle čokolade
  * 150 grama seckanih oraha
  * kašika ulja

Za krem

  * 9 žumanaca
  * 1 celo jaje
  * 250 grama šećera
  * 2 kesice vanilin šećera
  * 250 grama margarina

Za glazuru

  * 150 grama čokolade za kuvanje
  * kašika margarina
  * 3 kašike mleka

Priprema: ulupati čvrst sneg od belanaca, dodati šećer, brašno, rendanu čokoladu, seckane orahe i kašiku ulja. Testo lagano izmešati i sipati u veći podmazan i brašnom posut pleh. Peći 15-20 minuta na 180 stepeni. Kora treba da bude veličine oblande. Ispečeno testo izručiti na radnu površinu.

U međuvremenu, skuvati krem na sledeći način: devet žumanaca, jedno celo jaje i 250 grama šećera staviti u metalni sud, pa kuvati na pari, dok se masa ne zgusne. Dodati vanilin šećer i ostaviti da se ohladi. U ohlađen krem umešati omekšali margarin.

Na jedan list oblande, na reljefni deo, sipati polovinu krema i razmazati širim nožem, da bude ujednačene debljine. Odozgo staviti ipečeno testo, preko njega ostatak krema i sve prekriti drugom oblandom, tako da ravna strana bude odozgo a reljefna do krema. Lagano pritisnuti rukama, da se kora i oblande slepe sa filom.

Na tihoj vatri istopiti čokoladu sa margarinom i mlekom, pa ovom glazurom preliti kolač. Ostaviti da se kolač potpuno ohladi i stegne, a zatim ga iseći na kocke.