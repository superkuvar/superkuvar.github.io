---
id: 3710
title: PAPRIKE PUNjENE PIRINČEM
date: 2012-07-14T15:14:47+00:00
author: mila
layout: post
guid: http://superkuvar.com/?p=3710
permalink: /paprike-punjene-pirincem/
fb_social_plugin_settings_box_like:
  - default
fb_social_plugin_settings_box_send:
  - default
fb_social_plugin_settings_box_comments:
  - default
totvreme:
  - ""
image: /wp-content/uploads/2012/07/Paprikepunjenepirincem-940x198.jpg
categories:
  - jela bez mesa
tags:
  - paprike
  - paradajz pire
  - peršunov list
  - pirinač
  - šargarepa
---
Potrebno je:

  * sveže paprike 10-12 komada
  * 2 glavice crnog luka
  * 2 šargarepe
  * 4 šoljice pirinča
  * 2 kašike paradajz pirea ili 3 sveža paradajza
  * so
  * suvi biljni začin
  * biber
  * aleva paprika
  * seckani peršunov list
  * ulje

<img class="alignnone size-medium wp-image-4410" title="Paprikepunjenepirincem" src="/wp-content/uploads/2012/07/Paprikepunjenepirincem-300x225.jpg" alt="" width="300" height="225" /> 

Priprema: očistiti crni luk, sitno ga iseckati i propržiti na ulju. Dodati očišćenu i narendanu šargarepu, pa još malo pržiti. U to dodati opran pirinač i kratko zajedno propržiti. Zatim posoliti, pobiberiti, dodati alevu papriku, suvi biljni začin, paradajz pire i seckani peršunov list, pa sve izmešati. Umesto paradajz pirea može se dodati oljušten i sitno isečen svež paradajz.

Paprike oprati, ukloniti peteljke i seme, pa puniti pripremljenim nadevom. Paprike ne treba prepuniti nadevom, već ih puniti do polovine, jer pirinač u toku kuvanja nabubri. Svaku zatvoriti komadom paradajza ili kolutom krompira.

Napunjene paprike složiti uspravno u dublju šerpu i naliti toplom vodom, da ogreznu. Između paprika može se staviti ostatak seckanog paradajza.

Punjene paprike kuvati na laganoj vatri, poklopljene, oko 50 minuta. Ukoliko je potrebno, u toku kuvanja dolivati po malo tople vode, da paprike ne bi zagorele. Po želji, paprike se mogu zapeći u pećnici. Preliti ih tankom zzaprškom, pa staviti da se zapeku.

Posne punjene paprike se leti pripremaju od svežih babura, a u toku zime od paprika iz zamrzivača ili turšije. Ukoliko se jelo priprema sa paprikama iz turšije, tada ne treba dodavati paradajz.