---
id: 3994
title: SLATKO OD ŠLjIVA
date: 2012-08-21T08:49:42+00:00
author: mila
layout: post
guid: http://superkuvar.com/?p=3994
permalink: /slatko-od-šljiva/
totvreme:
  - ""
image: /wp-content/uploads/2012/08/Šljive-940x198.jpg
categories:
  - slatka zimnica
tags:
  - limun
  - šećer
  - šljive
---
**Potrebno je**:

  * 1 kilogram šljiva
  * 1 kilogram šećera
  * limun
  * štapić vanile
  * malo čistog gašenog kreča ili kesica boraksa

[<img class="alignnone size-medium wp-image-7765" src="/wp-content/uploads/2012/08/Šljive1-300x225.jpg" alt="Šljive" width="300" height="225" />](/wp-content/uploads/2012/08/Šljive1.jpg)

**Priprema**: za pripremu ovog slatka koristi se šljiva &#8221;madžarka&#8221;. Poluzrele šljive oprati, oljuštiti, pa ih spuštati u čistu vodu. Kada sve šljive budu oljuštene staviti ih u vodu u kojoj je rastvoreno malo kreča ili boraksa. Posle sat-dva šljive ocediti i proprati dobro u đevđiru pod tekućom vodom. Staviti ih na krpu da se ocede i izvaditi im koštice.

Skuvati gust sirup od šećera i šolje vode, spustiti šljive i kuvati na umerenoj temperaturi. Povremeno skloniti penu koja se hvata na površini. Slatko prilikom kuvanja ne mešati, već povremeno protresti šerpu.

Slatko kuvati dotle dok ne vidimo da sa kašike kojom zahvatamo sok ne curi mlaz, nego kaplju po dve-tri kapi. Na pet minuta pre završetka kuvanja, u slatko spustiti šipku vanile i kolutove opranog limuna.

Gotovo slatko skloniti sa vatre, sa površine ukloniti penu, pokriti mokrom salvetom i ostaviti da se hladi. Sutradan sipati u čiste sterilisane tegle i povezati celofanom. Paziti da uvek ostane soka iznad šljiva.

### Napomena:
> slatko koje se priprema od voća koje nema dovoljno kiseline lako se ušećeri. Da bi se to sprečilo, pri kuvanju u slatko treba dodati limun ili odgovarajuću količinu limunske kiseline.