---
id: 2769
title: KIFLICE SA DžEMOM
date: 2012-03-24T13:14:37+00:00
author: mila
layout: post
guid: http://superkuvar.com/?p=2769
permalink: /kiflice-sa-dzemom/
totvreme:
  - ""
image: /wp-content/uploads/2012/03/Kiflice-sa-džemom-940x198.jpg
categories:
  - Peciva
tags:
  - brašno
  - kvasac
  - mleko
  - susam
  - jaja
---
Potrebno je:

  * paketić svežeg kvasca
  * 5 decilitara mleka
  * 1 kilogram brašna
  * 2 jajeta
  * 3 šoljice od crne kafe ulja
  * 4 supene kašike šećera
  * na vrh noža soli
  * susam (za posipanje)

<img class="alignnone size-medium wp-image-2771" title="Kiflice sa džemom" src="/wp-content/uploads/2012/03/Kiflice-sa-d%C5%BEemom-300x225.jpg" alt="" width="300" height="225" /> 

Priprema: u mlakom mleku, u koje je dodata kašika šećera, razmutiti izdrobljeni kvasac i ostaviti na toplom mestu da nadođe.

U sud za mešenje sipati brašno (ali ne odjednom svu količinu), so, tri kašike šećera, jedno jaje, jedno belance i ulje, pa sipati nadošli kvasac i zamesiti testo. Izručiti ga na radnu površinu posutu brašnom i dobro izraditi. Po potrebi, prilikom natiranja testa ukoliko je mnogo mekano, dodavati po malo brašna dok se ne dobije testo koje ne treba da bude mnogo tvrdo.

Od umešenog testa formirati tri manje lopte-jufke i ostaviti pokriveno da naraste (oko 50 minuta).

Svaku jufku naraslog testa rastanjiti oklagijom u obliku kruga i nožem podeliti na osam delova.

Na širu stranu svakog trougla kašičicom stavljati malo džema i uvijati kiflice. Pre uvijanja levi i desni kraj testa na kome je džem preklopiti prema sredini, a zatim uvijati kiflice, tako džem neće iscuriti prilikom pečenja.

Kiflice premazati umućenim žumancetom, posuti susamom i ređati u pleh prekriven papirom za pečenje. Ostaviti ih da odstoje još desetak minuta, a zatim staviti u zagrejanu pećnicu. Kiflice peći oko 20 minuta na 200 stepeni, dok ne porumene.

Kiflice sa džemom nisu skupe, a pogodne su za dečju užinu ili večeru, uz mleko.