---
id: 5661
title: REFORM TORTA
date: 2013-05-06T15:40:48+00:00
author: mila
layout: post
guid: http://superkuvar.com/?p=5661
permalink: /reform-torta/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2013/05/Reform-torta-940x198.jpg
categories:
  - torte
tags:
  - čokolada
  - margarin
  - orasi
  - rum
  - šećer
---
**Potrebno je**:  
Za kore

  * 12 žumanaca
  * 300 grama šećera u prahu
  * 300 grama mlevenih oraha
  * 3 kašike brašna
  * malo ruma (za prskanje korica)

Za fil

  * 12 belanaca
  * 12 kašika šećera
  * 250 grama maslaca ili margarina
  * 3 štangle čokolade

<img class="alignnone size-medium wp-image-5662" src="/wp-content/uploads/2013/05/Reform-torta-300x225.jpg" alt="Reform torta" width="300" height="225" /> 

**Priprema**: umutiti belanca sa šećerom u prahu, da se dobije čvrst sneg. Polako umešati mlevene orahe i brašno, pa od ove mase ispeći tri četvrtaste kore jednake veličine. Svaku peći oko 20 minuta u pećnici zagrejanoj na 180 stepeni.

Kore peći na poleđini pleha koji je obložen papirom za pečenje i namazan uljem. Skidati ih sa pleha kada se malo ohlade, jer se lako lome.

Za fil skuvati na pari žumanca sa šećerom, dok se ne zgusnu. U toku kuvanja fil neprestano mešati varjačom. U vreo fil ubaciti izlomljenu čokoladu i dobro izmešati da se istopi.

U ohlađen fil dodati penasto umućen maslac. Dobro umutiti mikserom i filovati kore.

Svaku koru, po želji, poprskati sa malo ruma, pa premazati filom. Ostatkom fila premazati celu tortu i posuti je čokoladnim mrvicama, krupno rendanom čokoladom ili mlevenim orasima.

**Napomena**: 
> ukoliko se prilikom filovanja krem zgusne, pa ne može lako da se premaže preko korica, staviti ga kratko iznad posude sa vrelom vodom na kojoj su se prethodno kuvala žumanca.

Kore za reform tortu mogu biti i okrugle, tada ih peći na poleđini podmazane šerpe ili manje tepsije.

Umesto mlevenih, u belanca za kore može se staviti 250 grama mlevenih i 50 grama seckanih oraha.

Reform torta, istinska klasika i kraljica deserta, najčešće se pravi sa orasima, ali se oni mogu zameniti mlevenim bademima ili lešnicima. Torta neće izgubiti na ukusu.