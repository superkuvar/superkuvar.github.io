---
id: 3936
title: ŠARENE KOCKE SA KOKOSOM
date: 2012-08-10T10:12:03+00:00
author: mila
layout: post
guid: http://superkuvar.com/?p=3936
permalink: '/%c5%a1arene-kocke-sa-kokosom-2/'
totvreme:
  - ""
image: /wp-content/uploads/2012/08/Šarenekockesakokosom-940x198.jpg
categories:
  - Kolači
tags:
  - kakao
  - kokosovo brašno
  - mleko
  - jaja
---
Potrebno je:  
Testo

  * 6 jaja
  * 12 kašika šećera
  * 1 decilitar ulja
  * 1 decilitar mleka
  * 18 kašika brašna
  * 1 kesica praška za pecivo
  * 2 kašike kakao praha

Fil

  * 7 decilitara mleka
  * 3 kašike brašna
  * 2 kašike skroba (gustin)
  * 150 grama kokosovog brašna
  * 7 kašika šećera
  * 1 kesica vanilin šećera

<img class="alignnone size-medium wp-image-3937" title="Šarenekockesakokosom" src="//superkuvar.com/wp-content/uploads/2012/08/%C5%A0arenekockesakokosom-300x225.jpg" alt="" width="300" height="225" /> 

Priprema: u malo hladnog mleka razmutiti brašno i gustin. Ostatak mleka u koje je dodat šećer, staviti na štednjak. Kada mleko proključa skloniti ga sa vatre, umešati razmućeno brašno i vratiti na štednjak. Kuvati na tihoj vatri dva-tri minuta uz neprestano mešanje, da krem ne zagori. Skloniti sa štednjaka, pa dodati vanilu i kokosovo brašno. Izmešati.

U posudi za mešenje umutiti tri jajeta sa šest kašika šećera. U umućena jaja dodati pola decilitra ulja, pola decilitra mleka, pola kesice praška za pecivo, kakao i devet kašika brašna, pa lagano izmešati da se sastojci sjedine.

Pripremljeno tamno testo sipati u pleh prekriven pek papirom ili podmazan uljem i staviti u pećnicu. Peći na 200 stepeni oko 5-6 minuta, da se testo samo malo zapeče.

U međuvremenu, dok se tamno testo peče, umutiti žuto testo od preostala tri jajeta i šest kašika šećera. U umućena jaja dodati pola decilitra ulja, pola decilitra mleka, pola kesice praška za pecivo i devet kašika brašna. Masu lagano izmešati.

Posle 5-6 minuta izvaditi pleh iz pećnice i preko tamnog testa premazati fil od kokosa. Preko fila sipati žuto testo i pleh vratiti u pećnicu. Peći oko 45 minuta.

Gotov kolač preliti glazurom od čokolade. Glazuru pripremiti na sledeći način: čokoladu izlomiti na sitnije komade, staviti u šerpicu, dodati kašiku ulja i kašiku mleka. Staviti na štednjak da se na slabijoj vatri čokolada istopi.

Ohlađen kolač iseći na kocke.