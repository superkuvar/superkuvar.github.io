---
id: 2799
title: PITA SA ZELjEM
date: 2012-03-26T10:47:47+00:00
author: mila
layout: post
guid: http://superkuvar.com/?p=2799
permalink: /pita-sa-zeljem/
totvreme:
  - ""
image: /wp-content/uploads/2012/03/Pita-od-zelja-940x198.jpg
categories:
  - slane pite
tags:
  - kore za pitu
  - sir
  - zelje
  - jaja
---
**Potrebno je**:

  * 500 grama tankih kora za pitu
  * 300 grama belog sira
  * 500 grama zelja
  * 3 jajeta
  * ulje
  * so

<img class="alignnone size-medium wp-image-2853" title="Pita od zelja" src="/wp-content/uploads/2012/03/Pita-od-zelja-1024x768.jpg" alt="" width="300" height="225" /> 

**Priprema**: zelje oprati, staviti u ključalu vodu i kratko obariti. Ohlađeno zelje ocediti i isitniti nožem.

Sir izmrviti viljuškom, pa ga pomešati sa jajima, dodati decilitar ulja i malo soli, ukoliko je potrebno. Dodati isitnjeno zelje i izmešati.

U podmazanu tepsiju ili pleh staviti dve-tri kore, poprskati ih mešavinom ulja i vode, pa premazati sa malo nadeva, pa opet dve kore poprskane uljem i vodom, pa nadev, dok se sve ne utroši. Gornju koru takođe poprskati mešavinom ulja i vode, a zatim pitu iseći na kocke. Peći oko 40 minuta u pećnici zagrejanoj na 200 stepeni.

Pečenu pitu poprskati vodom, prekriti platnenom salvetom i ostaviti da se malo ohladi. Poslužiti za doručak ili večeru uz jogurt ili kiselo mleko, a može se poslužiti i kao predjelo.

**Napomena**: 
> kore se mogu ređati po četiri, jedna na drugu, premazati nadevom i uvijati kao štrudla.

Ukoliko želite da pita ima hrskavu koricu, ne treba je nakon pečenja prskati vodom.