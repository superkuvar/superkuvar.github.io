---
id: 6268
title: MUSAKA OD PATLIDžANA I KROMPIRA
date: 2013-11-14T07:01:48+00:00
author: mila
layout: post
guid: http://superkuvar.com/?p=6268
permalink: '/musaka-od-patlid%c5%beana-i-krompira/'
totvreme:
  - ""
image: /wp-content/uploads/2013/11/Musakaodpatlidzanaikrompira-940x198.jpg
categories:
  - Jela bez mesa
tags:
  - crni luk
  - kačkavalj
  - krompir
  - mleko
  - peršunov list
  - plavi patlidžan
---
Potrebno je:

  * 3 plava patlidžana srednje veličine
  * 700 grama krompira
  * 3 glavice crnog luka
  * 150 grama kačkavalja
  * 1 jaje
  * so
  * biber
  * 5 dl mleka
  * 50 g margarina
  * 4 kašike brašna
  * peršunov list
  * ulje

[<img class="alignnone size-medium wp-image-6269" src="/wp-content/uploads/2013/11/Musakaodpatlidzanaikrompira-300x225.jpg" alt="Musakaodpatlidzanaikrompira" width="300" height="225" />](/wp-content/uploads/2013/11/Musakaodpatlidzanaikrompira.jpg)

Priprema: plavi patlidžan oprati, oljuštiti, iseći na tanje kolutove, posoliti i ostaviti da odstoji 30 minuta. Zatim, pritiskom između dlanova, ocediti patlidžan od vode koju je pustio.

Crni luk očistiti, sitno iseckati i propržiti na ulju, posoliti, pobiberiti i dodati sitno seckani peršunov list.

Krompir oprati i neoljušten skuvati u posoljenoj vodi (paziti da se ne raskuva). Krompir zatim ocediti od vode, oljuštiti i kada se prohladi iseći na kolutove.

Na dno podmazanog pleha poređati patlidžan. Preko njega rasporediti propržen luk, zatim malo narendanog kačkavalja, pa kolutove krompira, i tako naizmenično. Odozgo treba da bude krompir.

Na margarinu propržiti brašno, da ostane bledo, naliti mlekom i mešajući žicom za mućenje, da se ne bi stvorile grudvice, skuvati bešamel sos. Sos posoliti i pobiberiti, a kada se malo prohladi dodati žumance.

Musaku preliti bešamelom, posuti je narendanim kačkavaljem, staviti u pećnicu zagrejanu na 200 stepeni i peći 40 minuta.