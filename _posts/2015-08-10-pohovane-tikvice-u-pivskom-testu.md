---
id: 9700
title: POHOVANE TIKVICE U PIVSKOM TESTU
date: 2015-08-10T11:18:22+00:00
author: mila
layout: post
guid: http://superkuvar.com/?p=9700
permalink: /pohovane-tikvice-u-pivskom-testu/
totvreme:
  - ""
image: /wp-content/uploads/2015/08/pohovanetikviceupivskomtestu-940x198.jpg
categories:
  - jela bez mesa
tags:
  - pivo
  - tikvice
  - jaja
---
**Potrebno je**:  
* 2-3 tikvice srednje veličine  
* 1 jaje  
* 100 grama brašna  
* ½ kašičice praška za pecivo  
* pivo (2,5 dl)  
* so  
* ulje

[<img class="alignnone size-medium wp-image-9702" src="/wp-content/uploads/2015/08/pohovanetikviceupivskomtestu-1024x768.jpg" alt="pohovanetikviceupivskomtestu" width="300" height="225" />](/wp-content/uploads/2015/08/pohovanetikviceupivskomtestu-e1439205342274.jpg)

**Priprema**: tikvice oprati, oljuštiti i iseći na režnjeve, posoliti i ostaviti da odstoje oko petnaest minuta. Nakon toga tikvice ocediti od vode koju su pustile.

Pomešati brašno, so i prašak za pecivo. U posudu sipati pivo, pa dodati jaje i postepeno sipati brašno, uz neprestano mućenje žicom ili mikserom (najmanja brzina).

Svaki režanj tikvica provući kroz testo i stavljati u zagrejano ulje. Pržiti na umerenoj temperaturi sa obe strane, dok ne porumene. Ispržene tikvice stavljati na papirni ubrus da upije suvišnu masnoću.

Pohovane tikvice poređati na tanjir, a između njih može se staviti malo iseckanog belog luka ili ih posuti iseckanim bosiljkom. Služiti uz salatu.

**Napomena**:   po istom principu može se pohovati plavi patlidžan ili belo meso. Pohovane tikvice mogu se pripremiti i u posnoj varijanti. Tada u masu za pohovanje ne treba dodavati jaje.