---
id: 1943
title: SECKANE PAPRIKE SA RENOM
date: 2011-11-28T13:32:09+00:00
author: mila
layout: post
guid: http://superkuvar.com/?p=1943
permalink: /seckane-paprike-sa-renom/
totvreme:
  - ""
image: /wp-content/uploads/2011/11/paprike-940x198.jpg
categories:
  - Slana zimnica
tags:
  - paprike
  - ren
  - sirće
---
Potrebno je:

  * mesnate paprike (5 kg)
  * ren (300 g korena)
  * sirće (3 dl)
  * malo bibera u zrnu
  * 150 grama šećera
  * soli po ukusu

[<img class="alignnone size-medium wp-image-8802" src="/wp-content/uploads/2011/11/paprike-300x225.jpg" alt="paprike" width="300" height="225" />](/wp-content/uploads/2011/11/paprike.jpg)

Priprema: paprike oprati, očistiti od semena i iseći na rezance. Ren očistiti i istrugati.

Prokuvati 4 litra vode, sirće, biber, šećer i so, pa u ovom presolcu kratko obariti paprike i ocediti.

Ređati u tegle red paprika, red struganog rena, pa zatim paprike, dok se sve ne utroši. Odozgo staviti dva očišćena korena rena, unakrst, pa naliti presolcem da paprike ogreznu. Tegle povezati celofanom i odložiti sa ostalom zimnicom.

O renu: ren je višegodišnja zeljasta biljka. Vrlo je korisno povrće i njegov svež koren se može koristiti tokom cele godine. Kada kupujemo ren treba voditi računa da koren bude neoštećen i čvrst.

Koren rena ima ljut ukus i miris. Uglavnom se koristi svež. Ren je odličan dodatak jelima, naročito mesu, salatama (od cvekle, kupusa i drugog povrća). Od njega se mogu praviti sosovi.

Ren čisti oraganizam, pa ga treba češće jesti, naročito u zimskim mesecima.

Zbog lekovitih sastojaka koje sadrži, ren se koristi u narodnoj medicini kao lek za jačanje imuniteta, protiv kašlja, bronhitisa, astme, reume, a preporučuje se i ushrani dijabetičara.