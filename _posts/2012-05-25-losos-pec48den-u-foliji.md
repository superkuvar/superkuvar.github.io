---
id: 3279
title: LOSOS PEČEN U FOLIJI
date: 2012-05-25T15:02:01+00:00
author: mila
layout: post
guid: http://superkuvar.com/?p=3279
permalink: /losos-pečen-u-foliji/
totvreme:
  - ""
image: /wp-content/uploads/2012/05/Pečeni-losos-u-foliji-940x198.jpg
categories:
  - jela od ribe
tags:
  - bosiljak
  - limunov sok
  - losos
  - peršunov list
---
**Potrebno je**:

  * 4 fileta ili 4 krmendale lososa
  * biber
  * suvi biljni začin
  * seckani pešunov list
  * bosiljak
  * malo ruzmarina
  * sok od jednog limuna
  * pola čaše ulja

<img class="alignnone size-medium wp-image-3280" title="Pečeni losos u foliji" src="/wp-content/uploads/2012/05/Pečeni-losos-u-foliji-300x225.jpg" alt="" width="300" height="225" /> 

**Priprema**: napraviti marinadu od ulja, najbolje maslinovog, bibera, suvog biljnog začina, peršuna, bosiljka, ruzmarina i soka od limuna.

Krmenadle ili filete lososa preliti marinadom i ostaviti da u frižideru odstoje sat-dva pre dalje pripreme.

U pleh staviti aluminijumsku foliju, pa preko sjajne strane složiti komade lososa i preliti ih ostatkom marinade. Foliju dobro zatvoriti, da ne iscuri sok prilikom pečenja. Foliju sa lososom staviti u rernu zagrejanu na 200 stepeni i peći oko 20 minuta.

Pečene komade lososa ostaviti da malo odstoje u foliji, pa onda servirati sa barenim pirinčem ili blitvom sa krompirom.

### Napomena:
> losos, zbog malo više cene u odnosu na uobičajene vrste ribe, nije zastupljen u našem jelovniku onoliko koliko bi trebalo da bude.

Losos je riba koja živi u slanoj, morskoj vodi, a kada se mresti odlazi u slatku, jezersku ili rečnu vodu.

Meso lososa, zavisno od vrste, može biti narandžaste, crvene ili ružičaste boje. Spada u masnije ribe, ali sa korisnim omega-3 masnim kiselinama, koje povoljno utiču na ljudsko zdravlje. Meso lososa bogato je belančevinama, vitaminima (A, D, E, B) i mineralima (selen, fosfor, magnezijum).