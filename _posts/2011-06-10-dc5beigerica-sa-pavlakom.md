---
id: 1059
title: DžIGERICA SA PAVLAKOM
date: 2011-06-10T12:26:34+00:00
author: mila
layout: post
guid: http://superkuvar.com/?p=1059
permalink: '/džigerica-sa-pavlakom/'
totvreme:
  - ""
categories:
  - Jela s mesom
tags:
  - crni luk
  - džigerica
  - kisela pavlaka
---
Potrebno je:

  * 600 grama juneće crne džigerice
  * 4 glavice crnog luka
  * čaša kisele pavlake
  * brašno
  * so
  * ulje

Priprema: crni luk očistiti, iseckati, staviti na zagrejano ulje i dinstati na tihoj vatri desetak minuta. Posoliti ga, i skloniti sa štednjaka.

Džigericu iseći na tanje šnicle, uvaljati ih u brašno i pržiti na ulju, da porumene s obe strane. Džigericu staviti u sud sa izdinstanim lukom, vratiti na štednjak i naliti vodom da ogrezne. Dinstati na tihoj vatri još petanestak minuta. Posoliti, preliti kiselom pavlakom i kad provri, skloniti sa štednjaka.

Džigericu služiti sa kuvanim pirinčem, pire krompirom ili makaronama i salatom od paradajza ili nekog drugog sezonskog povrća.

Napomena: sa džigerice pre pripreme treba oštrim nožem ukloniti opnu i čvrste krvne sudove, ukoliko ih ima.

Za iznutrice važi pravilo &#8211; kada ih kupujemo treba da budu sveže i treba ih odmah pripremiti. Džigerica treba da bude glatka, sjajna i dovoljno svetle boje.