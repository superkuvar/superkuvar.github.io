---
id: 1181
title: OMLET NA FRANCUSKI NAČIN
date: 2011-06-20T08:57:18+00:00
author: mila
layout: post
guid: http://superkuvar.com/?p=1181
permalink: /omlet-na-francuski-način/
totvreme:
  - ""
categories:
  - jela od jaja
tags:
  - kačkavalj
  - mleko
  - šunka
  - jaja
---
**Potrebno je**:

  * 5 jaja
  * 4 kašike mleka
  * 2 kašike brašna
  * so
  * ulje
  * rendani kačkavalj
  * seckana šunka

<img class="alignnone size-full wp-image-1182" title="omletsunka" src="/wp-content/uploads/2011/06/omletsunka-e1308560206178.jpg" alt="" width="227" height="174" /> 

**Priprema**: umutiti jaja sa mlekom i brašnom, vodeći računa da ne ostanu grudvice. Jaja treba mutiti žustro, snažno kako bi im se dodao vazduh. Kada je masa ujednačena, posoliti je i sipati na zagrejano ulje. Nagnuti tiganj da masa od jaja ispuni celo njegovo dno.

Omlet pržiti na umerenoj temperaturi, samo sa jedne, donje strane. Gornja strana omleta treba da ostane vlažna.

Pečen omlet posuti izrendanim kačkavaljem i seckanom šunkom i preklopiti od ivice prema sredini tiganja.

Sud sa omletom poklopiti i ostaviti da tako stoji pet minuta, zatim poslužiti.

O jajima: Jaja su veoma važna namirnica u našoj ishrani. Sadrže visokovredne proteine, minerale (natrijum, kalijum, fosfor, gvožđe, sumpor, bakar), vitamine (A, D, K, B1, B2, E).

Zahvaljujući hranljivosti, jaja se naročito preporučuju za ishranu dece i osoba koje ne piju mleko.

Jedno jaje na dan, tvrde naučnici, ne povećava nivo holesterola u organizmu, ali pod uslovom da dnevni unos holesterola ne bude prekoračen iz drugih namirnica.  to se tiče jaja u ishrani starijih osoba, treba se pridržavati zlatnog pravila: da se sa merom sve može.

Belance ne sadrži holesterol, a sadrži sve potrebne esencijalne aminokiseline (aminokiseline koje naš organizam ne može da stvori).

Osim što su zdrava, jaja su pogodna i za pripremu različitih jela, a ne zahtevaju neko veće kulinarsko znanje. Kada se kombinuju sa povrćem predstavljaju kompletan obrok.