---
id: 1900
title: AJVAR OD SECKANIH PAPRIKA
date: 2011-09-10T14:12:23+00:00
author: mila
layout: post
guid: http://superkuvar.com/?p=1900
permalink: /ajvar-od-seckanih-paprika/
totvreme:
  - ""
image: /wp-content/uploads/2011/09/Ajvarodseckanihpaprika-940x198.jpg
categories:
  - slana zimnica
tags:
  - beli luk
  - paprike
  - ulje
---
**Potrebno je**:

  * 10 kilograma paprika
  * 5 decilitara ulja
  * glavica belog luka
  * soli po ukusu
  * esencije po ukusu
  * kesica konzervansa

<img class="alignnone size-medium wp-image-4169" title="Ajvarodseckanihpaprika" src="/wp-content/uploads/2011/09/Ajvarodseckanihpaprika-1024x768.jpg" alt="" width="300" height="225" /> 

**Priprema**: za spremanje ajvara treba odabrati crvene mesnate paprike. Oprati ih, poređati u pleh i ispeći u pećnici zagrejanoj na 270 stepeni ili na električnom roštilju.

Ispečene paprike staviti u dublju posudu i poklopiti, da se potpare, kako bi se lakše oljuštile. Mogu se staviti i u plastične kese, dok se ne ohlade i omekšaju. Zatim ih oljuštiti i dobro očistiti od semena.

Oljuštene paprike staviti u rešetkastu posudu i ostaviti preko noći (najmanje 6-7 sati) da se ocede. Mogu se staviti i u plastični džakčić (od krompira ili luka), koji treba okačiti na pogodno mesto, a ispod njega obavezno staviti posudu u kojoj će se skupljati tečnost koju paprike budu pustile. Sutradan paprike iseckati.

U veću šerpu sipati ulje, zagrejati ga i dodati iseckane paprike. Pržiti, uz povremeno mešanje varjačom.

Kada uvri voda koju paprike puste, začiniti solju, esencijom i belim lukom istučenim u avanu (ili sitno iseckanim). Pržiti još dva-tri minuta, skloniti s vatre, umešati konzervans i vruć ajvar sipati u zagrejane tegle. Tegle umotati u ćebe i ostaviti do sutradan.

Kad se tegle s ajvarom ohlade, povezati ih i smestiti sa ostalom zimnicom.