---
id: 4348
title: DOMAĆI AJVAR
date: 2012-09-22T16:07:04+00:00
author: mila
layout: post
guid: http://superkuvar.com/?p=4348
permalink: /domaci-ajvar/
totvreme:
  - ""
image: /wp-content/uploads/2012/09/Domaciajvar1-940x198.jpg
categories:
  - slana zimnica
tags:
  - paprike
  - ulje
---
**Potrebno je**:

  * 10 kilograma crvenih paprika &#8221;ajvarki&#8221;
  * 7 decilitara ulja
  * so

<img class="alignnone size-medium wp-image-4357" title="Domaciajvar" src="/wp-content/uploads/2012/09/Domaciajvar1-e1348466383408-300x229.jpg" alt="" width="300" height="229" /> 

**Priprema**: paprike oprati i kada se osuše od vode ispeći (u pećnici, na plotni ili roštilju). Pečene staviti u metalni sud i poklopiti, da se potpare kako bi se lakše oljuštile (mogu se staviti i u kesu). Ohlađene paprike oljuštiti, ukloniti peteljke i seme i stavljati u đevđir ili cediljku. Ostaviti preko noći da se dobro ocede.

Sutradan paprike samleti na mašini za mlevenje mesa, što sitnije. Staviti ih u veću, prethodno podmazanu šerpu, preliti dobro zagrejanim uljem i staviti na štednjak.

Ajvar pržiti na jačoj vatri oko dva-dva i po sata od momenta kada masa proključa. Pržiti dok sav sok ne uvri, odnosno dok se ne vidi dno šerpe kada se prevuče varjačom. Tokom prvog sata prženja ajvar mešati svakih 10-15 minuta, a zatim stalno dok se ne uprži. Pri kraju, posoliti po ukusu.

Vruć ajvar sipati u zagrejane tegle i staviti u toplu pećnicu, da se na površini uhvati korica, a potom isključiti i ostaviti da se preko noći ohladi.

Sutradan površinu ajvara zaliti vrelim uljem (kašičica na teglu ajvara). Tegle povezati duplim celofanom ili zatvoriti hermetičkim zatvaračima.

**Napomena**: 
> po želji, pri kraju prženja u ajvar se može dodati oljušten i sitno narendan ren (oko 200-300 grama, može i više, ukoliko volite pikantniji ukus). Promešati ajvar i pustiti da još jednom proključa.