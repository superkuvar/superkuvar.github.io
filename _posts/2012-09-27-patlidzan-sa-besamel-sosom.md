---
id: 4385
title: PATLIDžAN SA BEŠAMEL SOSOM
date: 2012-09-27T05:57:00+00:00
author: mila
layout: post
guid: http://superkuvar.com/?p=4385
permalink: /patlidžan-sa-bešamel-sosom/
totvreme:
  - ""
image: /wp-content/uploads/2012/09/Patlidzansabesamelom-940x198.jpg
categories:
  - jela bez mesa
tags:
  - beli luk
  - bosiljak
  - mleko
  - peršunov list
  - plavi patlidžan
---
**Potrebno je**:

  * 3 plava patlidžana
  * 500 grama paradajza
  * 3 čena belog luka
  * bosiljak
  * veza peršuna
  * suvi biljni začin
  * ulje
  * šolja bešamel sosa

Za bešamel sos

  * 5 dl mleka
  * 50 grama margarina
  * 3 kašike brašna
  * malo soli
  * biber
  * 1 jaje

<img class="alignnone size-medium wp-image-4386" title="Patlidzansabesamelom" src="/wp-content/uploads/2012/09/Patlidzansabesamelom-1024x768.jpg" alt="" width="300" height="225" /> 

**Priprema**: plavi patlidžan oprati, oljuštiti i iseći na kockice. Crni i beli luk očistiti i sitno iseckati.

Na ulju propržiti crni luk, a zatim dodati plavi patlidžan. Pirjaniti na srednjoj temperaturi u poklopljenoj posudi, uz povremeno dolivanje po malo mlake vode.

Kada patlidžan upola omekša dodati oljušten i na kriške isečen paradajz. Nastaviti sa dinstanjem, ali u nepoklopljenoj posudi. Pri kraju dodati seckani beli luk, suvi biljni začin, bosiljak i peršunov list. Kada u jelu uvri tečnost, preručiti ga u podmazanu posudu za pečenje, preliti bešamel sosom i staviti u pećnicu da se zapeče na 200 stepeni.

Bešamel sos pripremiti na sledeći način: rastopiti margarin na blagoj vatri, pazeći da ne porumeni. Skloniti posudu sa vatre i sipati brašno. Promešati varjačom da se dobije ujednačena masa. Vratiti na štednjak, neprestano mešajući sve dok ne provri, ali ne sme da promeni boju.

Skloniti ponovo posudu sa vatre, pa u proprženo brašno sipati odjednom svu količinu hladnog mleka i pomoću žice za mućenje dobro sjediniti masu. Sos vratiti na jaču vatru i pustiti da provri, uz neprestano mućenje žicom. Zatim smanjiti temperaturu. Dodati so i na vrh noža mlevenog bibera. Ostaviti sos da se kuva dva-tri minuta, uz neprekidno mešanje. U prohlađen sos dodati žumance i dobro izmešati.