---
id: 9345
title: KIFLE SA KISELIM KUPUSOM
date: 2015-01-06T08:20:34+00:00
author: mila
layout: post
guid: http://superkuvar.com/?p=9345
permalink: /kifle-sa-kiselim-kupusom/
totvreme:
  - ""
image: /wp-content/uploads/2015/01/kiflesakiselimkupusom-940x198.jpg
categories:
  - peciva
tags:
  - brašno
  - kupus
  - kvasac
  - lovorov list
  - mleko
  - jaja
---
**Potrebno je**:

  * mleko (1/2 litra)
  * 1 paketić svežeg kvasca
  * kašičica šećera
  * so
  * 2 šoljice ulja
  * 3 jajeta
  * meko brašno (oko 900 grama)
  * kiseli kupus ribanac (500 grama)
  * 2 lista lovora
  * biber
  * ulje

[<img class="alignnone size-medium wp-image-9346" src="/wp-content/uploads/2015/01/kiflesakiselimkupusom-300x225.jpg" alt="kiflesakiselimkupusom" width="300" height="225" />](/wp-content/uploads/2015/01/kiflesakiselimkupusom.jpg)

**Priprema**: u 2 decilitra mlakog mleka dodati kašičicu šećera i izmrvljen kvasac i ostaviti na toplom mestu da kvasac nadođe. U posudu za mešenje sipati polovinu brašna, dodati so po ukusu, ulje, dva jajeta, nadošli kvasac i preostalo mleko, pa varjačom dobro izmešati. Zatim postepeno dodavati brašno i mesiti da se dobije glatko testo, ne previše tvrdo.

Umešeno testo prekriti platnenom salvetom i ostaviti na toplom mestu oko jedan sat, da nadođe.

U međuvremenu, dok testo narasta pripremiti kupus. Kupus kratko propržiti na malo ulja. Dodati lovorov list i dinstati, uz dolivanje po malo vode, po potrebi, dok kupus ne omekša a suvišna tečnost ne uvri. Pri kraju dinstanja dodati biber.

Nadošlo testo podeliti na pet jufki. Svaku jufku rastanjiti oklagijom i iseći na osam trouglova. Na svaki trougao, na širi deo, stavljati po kašičicu kupusa i uvijati kiflice.

Kiflice staviti u pleh prekriven papirom za pečenje i svaku premazati žumancetom. Kiflice peći na 200 stepeni u prethodno zagrejanoj rerni, dok ne porumene.