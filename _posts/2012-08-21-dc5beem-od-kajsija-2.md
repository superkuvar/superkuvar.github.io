---
id: 4071
title: DžEM OD KAJSIJA
date: 2012-08-21T09:09:40+00:00
author: mila
layout: post
guid: http://superkuvar.com/?p=4071
permalink: /džem-od-kajsija-2/
totvreme:
  - ""
image: /wp-content/uploads/2012/08/Dzemodkajsija4-940x198.jpg
categories:
  - slatka zimnica
tags:
  - kajsije
  - šećer
---
**Potrebno je**:

  * 2 kg kajsija
  * 1,2 kg šećera

<img class="alignnone size-medium wp-image-4072" title="Dzemodkajsija" src="/wp-content/uploads/2012/08/Dzemodkajsija4-e1345540096893-300x254.jpg" alt="" width="300" height="254" /> 

**Priprema**: odabrati zrele i zdrave kajsije, oprati ih, skloniti koštice, a ako su krupnije iseći na četvrtine. Ukoliko su kajsije tvrđe, samleti ih na mašini za mlevenje mesa.

Kajsije staviti u čistu veću emajliranu šerpu, posuti šećerom, prekriti krpom i ostaviti da prenoće. Sutradan džem kuvati na jakoj vatri, uz stalno mešanje. Džem je kuvan kada je dovoljno gust, odnosno kada u komadima pada sa varjače. Voditi računa da mnogo ne potamni, jer neće lepo izgledati.

Gotov, vreo džem sipati u zagrejane čiste, suve, sterilisane tegle. Prilikom punjenja tegli paziti da ne ostane ni jedna šupljina ispunjena vazduhom, kako ne bi kasnije došlo do kvarenja džema.

Tegle sa džemom staviti u toplu rernu da se uhvati korica. Nakon toga ostaviti ih da se ohlade preko noći. Sutradan povezati celofanom ili hermetički zatvoriti i ostaviti sa ostalom zimnicom.

Savet: zimnicu od voća treba uvek pripremati u emajliranim ili posudama od nerđajućeg materijala, jer kiselina iz voća hemijski reaguje na metal u oštećenim posudama. Nikada ne upotrebljavati pocinkovane ili bakarne posude za kuvanje zimnice.