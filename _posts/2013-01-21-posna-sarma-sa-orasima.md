---
id: 5109
title: POSNA SARMA SA ORASIMA
date: 2013-01-21T17:05:44+00:00
author: mila
layout: post
guid: http://superkuvar.com/?p=5109
permalink: /posna-sarma-sa-orasima/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
categories:
  - jela bez mesa
tags:
  - aleva paprika
  - kupus
  - lovorov list
  - luk
  - orasi
  - pirinač
  - šargarepa
---
Potrebno je:

  * veća glavica kiselog kupusa
  * 3 glavice crnog luka i struk praziluka
  * 200 grama pirinča
  * 2 šargarepe
  * aleva paprika
  * biber
  * so
  * šolja mlevenih oraha (mogu i seckani)
  * lovorov list
  * kašika brašna
  * čaša ulja

<img class="alignnone size-medium wp-image-5111" src="/wp-content/uploads/2013/01/Posnasarmasaorasima-e1358614141576.jpg" alt="Posnasarmasaorasima" width="295" height="221" /> 

Priprema: odvojiti listove na glavici kupusa i ukloniti žilu u sredini svakog lista. Ukoliko je kupus mnogo kiseo ili slan, oprati ga u hladnoj vodi.

Crni luk i praziluk očistiti i sitno iseckati. šargarepu očistiti, narendati i zajedno sa lukom propržiti na polovini predviđene količine ulja. Posoliti, dodati opran pirinač i još kratko pržiti. Dodati pola kašičice aleve paprike i biber, promešati i skloniti sa vatre. Kad se fil prohladi dodati mlevene orahe i izmešati.

Na svaki list kupusa stavljati kašiku nadeva i uvijati sarme. Na dno šerpe sa debljim dnom sipati malo ulja, staviti sitno iseckan kupus, pa odozgo poređati sarme. Između sarmi ubaciti tri lista lovora.

Sarme naliti toplom vodom, da ogreznu i kuvati poklopljene na tihoj vatri, dok kupus ne omekša (otprilike sat i po). Po potrebi, u toku kuvanja dolivati po malo tople vode.

U tiganju zagrejati ostatak ulja, dodati brašno, propržiti ga da blago porumeni pa dodati alevu papriku. Preliti sarme zaprškom i kuvati još desetak minuta na tihoj vatri.

Sarma se može poslužiti i topla i hladna.

Napomena: zaprška nije obavezna. Sarma će biti još ukusnija ako se pred kraj kuvanja stavi u zagrejanu pećnicu i zapeče, da dobije rumenu boju.

Sarma ne mora da se kuva, može da se stavi nakon pripreme odmah u zagrejanu pećnicu i da se peče dok voda skoro potupno ne uvri. U prvo vreme sarmu peći na jačoj temperaturi, a zatim smanjiti na umerenu, da se krčka. Ukoliko u toku pečenja uvri voda, doliti još malo.