---
id: 5211
title: BISKVIT ROLAT SA DžEMOM
date: 2013-02-02T16:33:26+00:00
author: mila
layout: post
guid: http://superkuvar.com/?p=5211
permalink: '/biskvit-rolat-sa-d%c5%beemom/'
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2013/02/Rolat-sa-dzemom-940x198.jpg
categories:
  - Rolati
tags:
  - brašno
  - džem
  - šećer
  - jaja
---
Potrebno je:

  * 5 jaja
  * 5 kašika šećera + 2 kašike (za preliv)
  * 5 kašika brašna
  * 1 kašika ulja
  * džem po izboru

<img class="alignnone size-medium wp-image-5213" src="/wp-content/uploads/2013/02/Rolat-sa-dzemom-300x225.jpg" alt="Rolat sa dzemom" width="300" height="225" /> 

Priprema: razbiti jaja i odvojiti belanca od žumanaca. Mikserom umutiti sneg od belanaca, dodati šećer i nastaviti sa mućenjem dok se ne dobije sasvim čvrst sneg. Smanjiti brzinu miksera, pa dodavati jedno po jedno žumance i mutiti još malo (oko jedan minut).

U umućena jaja dodati ulje i kašikom umešati brašno. Brašno ne sipati odjednom, već postepeno. Lagano promešati da se svi sastojci sjedine, a zatim testo izručiti u pleh prekriven papirom za pečenje (ili premazan uljem i posut brašnom). Koru za rolat peći 15-20 minuta na 200 stepeni, u prethodno zagrejanoj pećnici.

Nakvasiti kuhinjsku krpu hladnom vodom i dobro je ocediti. Ispečeno testo, zajedno sa papirom za pečenje, staviti na krpu i odlepiti papir od testa. Testo urolati po dužini u papir, pa u krpu.

U međuvremenu, od šećera i malo vode skuvati preliv. Kada proključa, skloniti sa vatre i sačekati da se ohladi. Po želji, u preliv se može dodati malo soka od limuna ili rum.

Ohlađenim prelivom poprskati biskvit koru, premazati je džemom ili marmeladom, ponovo urolati, a sastav okrenuti na dole. Rolat posuti kristal šećerom ili preliti glazurom od čokolade. Seći na šnite.

Napomena: ovaj rolat se lako priprema i veoma je ukusan. Nadam se da će Vam se svideti. Prijatno!