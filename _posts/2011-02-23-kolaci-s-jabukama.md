---
id: 56
title: KOLAČI S JABUKAMA
date: 2011-02-23T22:43:32+00:00
author: admin
layout: post
guid: http://superkuvar.com/?p=56
permalink: /kolaci-s-jabukama/
totvreme:
  - ""
categories:
  - kolači
tags:
  - jabuke
  - limun
  - marmelada
  - jaja
---
**Potrebno je**:

testo

  * 3 jajeta
  * 60 g šećera
  * 50 g brašna
  * korica od jednog limuna
  * kašika maslaca ili margarina

nadev

  * marmelada od kajsija ili malina
  * 4 kisele jabuke
  * 150 grama šećera
  * 2 belanceta
  * kesica vanilin šećera

**Priprema**: umutiti jaja sa šećerom, a zatim ih kuvati na pari dok se masa ne zgusne. U ohlađen krem dodati brašno, narendanu koricu dobro opranog limuna i rastopljeni maslac. Testo dobro izmešati.

Pleh namazati maslacem, posuti brašnom pa sipati testo. Peći oko 15 minuta u pećnici zagrejanoj na 180 stepeni.

Ispečeno testo izručiti na radnu površinu i okruglim kalupom vaditi pogačice. Svaku pogačicu namazati marmeladom od kajsija ili malina.

Jabuke oprati, oljuštiti, očistiti od semena i iseći na okrugle režnjeve iste debljine kao i pogačice. U šerpu usuti 100 grama šećera i malo vode, pa staviti na štednjak da se kuva. Kada sirup provri, dodati režnjeve jabuka i kuvati dok ne omekšaju. Zatim jabuke izvaditi iz sirupa i ostaviti da se ohlade. Ohlađene jabuke stavljati na pogačice &#8211; na svaki kolačić po jedan režanj.

Umutiti čvrst sneg od belanaca, ostatka šećera i vanilin šećera. Ovim ukrasiti kolačiće i ponovo vratiti u pećnicu, da belance porumeni.

---

**Sneg od belanca**: belanca mutiti u velikoj činiji ručnim mikserom, postepeno povećavajući brzinu. Sneg od belanca biće još čvršći ako se doda malo soli ili nekoliko kapi limuna.

**Savet**: Kada razbijete jaje, ako je žumance uzdignuto polukružno a belance okolo čvrsto, **jaje je sveže**. Staro jaje ima pljosnato žumance i vodnjikavo belance. Kada se jaje stavi u vodu - sveže potone, a staro pliva u vodi. Ako **okrećete jaje**, sveže se brže i pravilno okreće u mestu, dok staro jaje ima manje obrtaja i menja mesto rotacije.