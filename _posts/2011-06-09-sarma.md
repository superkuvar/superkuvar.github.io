---
id: 1042
title: SARMA
date: 2011-06-09T10:54:33+00:00
author: mila
layout: post
guid: http://superkuvar.com/?p=1042
permalink: /sarma/
totvreme:
  - ""
categories:
  - Jela s mesom
tags:
  - aleva paprika
  - kupus
  - mleveno meso
  - pirinač
  - slanina
---
Potrebno je:

  * kiseli kupus (2 glavice)
  * 600 grama mlevenog mešanog mesa
  * manja šolja pirinča
  * 2 glavice crnog luka
  * suvi biljni začin
  * biber
  * aleva paprika
  * lovorov list
  * 200 g suve slanine
  * ulje

<img class="alignnone size-full wp-image-1043" title="sarma" src="/wp-content/uploads/2011/06/sarma.jpg" alt="" width="260" height="194" /> 

Priprema: ukoliko je kupus previše slan, oprati ga u mlakoj vodi. Kupus odvojiti na listove i pažljivo iseći zadebljanja koja se nalaze na dnu svakog lista.

Na vrelom ulju propržiti sitno seckani crni luk, zatim dodati mleveno meso i dinstati oko pet minuta. Dodati suvi biljni začin, biber, alevu papriku i pri kraju dinstanja opran pirinač. Sve izmešati i skloniti sa vatre.

Prohlađenim filom puniti listove kupusa i zavijati sarme. Dno šerpe prekriti seckanim kupusom, pa preko njega ređati sarme. Između redova sarmi staviti malo suve slanine isečene na listiće. Sarme naliti hladnom vodom da ogreznu, dodati dva lista lovora i po želji jednu suvu crvenu papriku.

Sarmu kuvati na jačoj vatri dok ne provri, a zatim na slaboj vatri oko dva i po sata, dok kupus ne omekša.

Pred kraj kuvanja, na vrelom ulju propržiti kašiku brašna i kašičicu aleve paprike i tom zaprškom preliti sarmu.  erpu sa sarmom staviti u pećnicu zagrejanu na 200 stepeni i zapeći.