---
id: 2038
title: PIŠINGER ŠTANGLICE
date: 2011-12-13T13:27:47+00:00
author: mila
layout: post
guid: http://superkuvar.com/?p=2038
permalink: /pišinger/
totvreme:
  - ""
categories:
  - Sitni kolači
tags:
  - čokolada
  - maslac
  - oblande
  - jaja
---
Potrebno je:

  * 6 jaja
  * 300 grama šećera
  * 250 grama margarina ili maslaca
  * kesica vanilin šećera
  * 2 rebra čokolade za jelo i kuvanje (od 200 grama)
  * 3 lista veće oblande

Za glazuru:

  * 3 štangle čokolade
  * kašika margarina

Priprema: u metalni sud staviti jaja i šećer, pa kuvati na pari, uz stalno mešanje, dok se krem ne zgusne. Umešati vanilin šećer i čokoladu. Sud skloniti sa vatre i dodati margarin ili maslac, ostaviti da se otopi i dobro izmešati.

Tri lista veće oblande iseći na pola, da se dobije šest komada. Svaki premazati nadevom, ređati jedan na drugi, pritisnuti rukom da se listovi spoje sa filom, pa na oblandu staviti neki teži predmet i ostaviti tako neko vreme.

Poslednji, šesti list oblande ne treba premazivati filom, već preliti glazurom od čokolade.

Za glazuru istopiti čokoladu sa margarinom i kašikom ulja, preliti gornju oblandu i poravnati širokim nožem. Kad se fil stegne, seći na kocke ili štanglice.

Umesto glazurom od čokolade, svaku štanglicu možemo preliti, na starinski način, istopljenim šećerom, kao za doboš tortu.

Glazuru od šećera napraviti na sledeći način: 6 kašika kristal šećera staviti u tiganj i na plotni rastopiti, bez dodavanja vode, da dobije zlatnu boju. Ovaj rastopljeni šećer brzo sipati preko isečenih štanglica i nožem ravnomerno rastanjiti, dok je još vreo, nestvrdnut.

Pišinger štanglice ili oblande su jedan od omiljenih i proverenih starinskih kolača, iz kuvara naših baka i odličan su izbog za praznični sto.

Inače, jedna zanimljivost, pišinger je dobio ime po bečkim poslastičarima Pišinger, ocu i sinu Leopoldu i Oskaru.