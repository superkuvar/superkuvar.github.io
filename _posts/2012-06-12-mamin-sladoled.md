---
id: 3443
title: MAMIN SLADOLED
date: 2012-06-12T14:34:22+00:00
author: mila
layout: post
guid: http://superkuvar.com/?p=3443
permalink: /mamin-sladoled/
totvreme:
  - ""
image: /wp-content/uploads/2012/06/Mamin-sladoled-940x198.jpg
categories:
  - Sladoled
tags:
  - čokolada
  - margarin
  - mleko
  - jaja
---
Potrebno je:

  * 500 ml mleka
  * 3 jajeta
  * 7 kašika šećera
  * 1 kesica vanilin šećera
  * 1 kašika oštrog brašna
  * 50 grama margarina
  * 50 grama čokolade (po želji)

<img class="alignnone size-medium wp-image-3444" title="Mamin sladoled" src="/wp-content/uploads/2012/06/Mamin-sladoled-300x225.jpg" alt="" width="300" height="225" /> 

Priprema: u posudu sipati mleko i staviti na štednjak. U drugoj posudi umutiti žumanca sa tri kašike šećera, kesicom vanilin šećera i brašnom. Kada mleko provri skloniti ga sa štednjaka, pa umešati masu od žumanaca. Vratiti na štednjak i uz neprekidno mešanje kuvati još 4-5 minuta na tihoj vatri. U skuvan vreo krem dodati margarin. Ostaviti da se krem ohladi.

Mikserom mutiti belanca, pa kada sneg bude srednje čvrst dodavati, kap po kap, vreli sirup od ušpinovanog šećera, kao kada se pravi šampita. Mutiti dok se ne dobije čvrst šam. U gotov sneg od belanaca sipati ohlađen žuti krem i još malo umutiti mikserom.

Pripremljenu masu za sladoled sipati u plastičnu posudu i staviti u zamrzivač. Promešati jednom ili dva puta. Gotov sladoled sipati u čaše i poslužiti.

### Napomena:
> sirup od šećera skuvati od 4 kašike šećera i 3 kašike vode, da bude srednje gustine.

Po želji, masu za sladoled podeliti na dva dela, pa u polovinu dodati narendanu čokoladu. Može se napraviti i voćna varijanta, uz dodatak ispasiranog voća (jagode, maline ili neko drugo voće).