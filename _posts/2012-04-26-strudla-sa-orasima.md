---
id: 3071
title: ŠTRUDLA SA ORASIMA
date: 2012-04-26T12:17:03+00:00
author: mila
layout: post
guid: http://superkuvar.com/?p=3071
permalink: /strudla-sa-orasima/
description: Recept za fantastičnu štrudlu sa orasima. Za spremanje poslastice potrebno je imati brašno, mleko, kvasac, limun, margarin, suvo grožđe, so
keywords: štrudla sa orasima, recepti, poslastica, strudla, orah, slatka štrudla
image: /wp-content/uploads/2012/04/Štrudla-sa-orasima-940x198.jpg
categories:
  - kolači
tags:
  - cimet
  - kvasac
  - limun
  - margarin
  - mleko
  - orasi
  - suvo groždje
---
**Potrebno je za testo**:

  * 100 g margarina
  * paketić svežeg kvasca
  * 100 g šećera
  * 2 jajeta
  * 3-4 decilitra mleka
  * oko 800 g brašna
  * korica od limuna
  * na vrh noža soli

**Potrebno je za fil**:

  * 300 grama mlevenih oraha
  * 100 grama šećera
  * 2 dl mleka
  * kesica vanilin šećera
  * malo cimeta (po želji)
  * 50 grama suvog grožđa

![Štrudla sa orasima](/wp-content/uploads/2012/04/%C5%A0trudla-sa-orasima-1024x768.jpg)

**Priprema**: 

Kvasac izmrviti, rastvoriti u malo mlakog mleka kome je dodata kašika šećera i ostaviti na toplom mestu da uskisne.

U posudu za mešenje staviti rastopljeni margarin, šećer, so, jaja i malo narendane kore od limuna, pa dobro izmutiti varjačom. Potom sipati uskisli kvasac i oko 2-3 decilitra mleka. Dodavati brašno postepeno, uz neprestano mućenje varjačom, da se dobije mekše testo.

Testo mutiti (lupati) varjačom, dok se ne pojave mehurići i dok ne počne da se odvaja od zidova posude. Posudu sa pripremljenim testom prekriti platnenom salvetom i ostaviti ga na toplom mestu oko 50 minuta, da nadođe.

**Priprema fila**:

U posudu sipati mleko, zagrejati ga do vrenja, pošećeriti (100 gr), dodati vanilin šećer i mlevene orahe i malo prokuvati, mešajući da se nadev zgusne. Skloniti sa štednjaka i dodati cimet i suvo grožđe, prethodno oprano. Ohlađenim filom premazati testo.

Radnu površinu posuti brašnom i na nju prebaciti testo. Podeliti ga na tri jufke. Svaku jufku rastanjiti oklagijom na debljinu oko jedan santimetar, premazati po celoj površini pripremljenim filom od oraha i urolati.

**Pečenje**:

Rolne štrudle staviti u podmazan pleh i ostaviti da odstoje još 10 minuta. Svaku štrudlu odozgo premazati rastopljenim margarinom.

Štrudlu staviti u pećnicu zagrejanu na 220 stepeni i peći oko 35 minuta, dok ravnomerno ne porumeni.

Pečenu štrudlu pokriti platnenom salvetom i ostaviti da se malo prohladi. Ne treba je seći dok je vruća, a kada se ohladi iseći na režnjeve i posuti šećerom u prahu zamirisanim vanilom.

