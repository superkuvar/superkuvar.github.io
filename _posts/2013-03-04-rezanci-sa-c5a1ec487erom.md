---
id: 5387
title: REZANCI SA ŠEĆEROM
date: 2013-03-04T16:13:33+00:00
author: mila
layout: post
guid: http://superkuvar.com/?p=5387
permalink: '/rezanci-sa-%c5%a1e%c4%87erom/'
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2013/03/Rezanci-sa-šećerom-940x198.jpg
categories:
  - Slatkiši
tags:
  - prezle
  - rezanci
  - šećer
---
Potrebno je:

  * 500 grama rezanaca
  * ulje
  * šećer
  * prezle

<img class="alignnone size-medium wp-image-5388" src="//superkuvar.com/wp-content/uploads/2013/03/Rezanci-sa-šećerom-300x225.jpg" alt="Rezanci sa šećerom" width="300" height="225" /> 

Priprema: skuvati rezance prema uputstvu na ambalaži, a zatim ocediti.

U međuvremenu, u šerpi zagrejati malo ulja, dodati 3-4 kašike prezli i pržiti nekoliko minuta, na umerenoj temperaturi.

Propržene prezle skloniti sa vatre, dodati oceđene rezance, izmešati i posuti šećerom, po ukusu. Rezance poslužiti tople.

Napomena: ponekad, kada mi se jede nešto slatko, a nemam dovoljno vremena ili inspiracije da pripremim neki slatkiš, napravim rezance na ovaj način.  Može se koristiti i bilo koja druga testenina (makarone, školjke, mašnice i sl.). Prezle ponekad zamenim mlevenim orasima ili makom.

Ukoliko imate dovoljno vremena, možete sami da napravite rezance na sledeći način: zamesiti testo od 500 grama brašna, jajeta, malo soli i mlake vode, tako da bude tvrđe nego za pitu. Testo dobro izmesiti, pa ga oblikovati u loptu. Razvući oklagijom koru debljine oko 2 milimetra i ostaviti da se malo prosuši. Prosušeno testo iseći na rezance širine oko 1 cm.

Domaće rezance treba kuvati kraće nego fabričku testeninu. Dovoljno je rezance, nakon spuštanja u ključalu vodu, kuvati još 5 minuta pošto voda ponovo proključa.

Oceđene rezance preliti hladnom vodom i ponovo ih ocediti a zatim staviti na zagrejani maslac ili ulje da se ovlaš proprže, pa zatim dodati propržene prezle i šećer.