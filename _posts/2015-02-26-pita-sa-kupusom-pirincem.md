---
id: 9441
title: PITA SA KUPUSOM I PIRINČEM
date: 2015-02-26T14:30:08+00:00
author: mila
layout: post
guid: http://superkuvar.com/?p=9441
permalink: /pita-sa-kupusom-pirincem/
totvreme:
  - ""
image: /wp-content/uploads/2015/02/pitasakupusomipirincem-940x198.jpg
categories:
  - slane pite
tags:
  - brašno
  - crni luk
  - kupus
  - pirinač
---
**Potrebno je**:

  * belo meko brašno (oko 900 grama)
  * voda (5-6 dl)
  * svež kupus (1 kg)
  * crni luk (2 glavice)
  * pirinač (šolja)
  * so
  * biber
  * ulje

[<img class="alignnone size-medium wp-image-9443" src="/wp-content/uploads/2015/02/pitasakupusomipirincem-300x225.jpg" alt="pitasakupusomipirincem" width="300" height="225" />](/wp-content/uploads/2015/02/pitasakupusomipirincem.jpg)

**Priprema**: u posudu za mešenje sipati prosejano brašno, u sredini rukom napraviti udubljenje i tu dodati kašičicu soli. Sipati malo po malo tople vode, a desnom rukom postepeno obrušavati brašno i stalno mesiti. Treba da se dobije glatko ujednačeno testo, bez grudvica. Zatim testo prebaciti na pobrašnjenu radnu površinu i mesiti ga rukama još desetak minuta, povremeno posipajući brašnom da se ne bi lepilo za radnu površinu.

Dobro umešeno testo podeliti na tri-četiri loptice-jufke, zavisno od toga koliku veličinu kora želite. Svaku jufku premesiti pa ih ostaviti da se odmore desetak minuta.

Sto prekriti čistim stonjakom i na sredinu sipati malo brašna, staviti jufku i oklagijom je rastanjiti koliko god je moguće. Dobijenu koru poprskati sa dve-tri kašike toplog ulja i razmazati ga prstima po celoj površini kore. Koru zatim razvlačiti prstima koliko god je moguće više, a krajeve koji prelaze preko stola pažljivo iskidati prstima.

Preko kore staviti ravnomerno fil, uviti je kao štrudlu pa je staviti u podmazanu tepsiju savijajući je u krug ili iseći u veličini pleha. Na isti način postupiti sa ostatkom testa.

Pripremljenu pitu premazati uljem i staviti u pećnicu zagrejanu na 200 stepeni. Peći oko 40 minuta. Kada je pita pečena, izvaditi je iz pećnice, prekriti platnenom salvetom i ostaviti da se malo ohladi, a zatim iseći na parčad.

Fil: opran kupus iseckati. Luk očistiti, sitno iseckati i propržiti na malo ulja. U propržen luk dodati kupus, pa pržiti i dalje, dok kupus ne porumeni. Po potrebi dolivati po malo vode.

Pirinač oprati i do pola obariti u slanoj vodi, a zatim ocediti i pomešati sa kupusom. Posoliti i pobiberiti. Ostaviti da se fil ohladi, pa zatim premazivati pripremljene kore.