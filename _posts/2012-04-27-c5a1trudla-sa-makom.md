---
id: 3077
title: ŠTRUDLA SA MAKOM
date: 2012-04-27T10:57:15+00:00
author: mila
layout: post
guid: http://superkuvar.com/?p=3077
permalink: /štrudla-sa-makom/
totvreme:
  - ""
image: /wp-content/uploads/2012/04/Štrudla-sa-makom-940x198.jpg
categories:
  - kolači
tags:
  - kvasac
  - limun
  - mak
  - margarin
  - mleko
  - rum
  - jaja
---
Potrebno je:  
Za testo

  * oko 900 grama brašna
  * 1 paketić kvasca
  * 120 grama margarina
  * 2 jajeta
  * 100 grama šećera
  * malo soli
  * 5 dl mleka

Za nadev

  * 400 g mlevenog maka
  * 200 g šećera
  * 2 dl mleka
  * korica limuna
  * rum
  * 1 kesica vanilin šećera
  * 60 g margarina

<img class="alignnone size-medium wp-image-3078" title="Štrudla sa makom" src="/wp-content/uploads/2012/04/%C5%A0trudla-sa-makom-300x225.jpg" alt="" width="300" height="225" /> 

Priprema: kvasac izmrviti, rastvoriti u malo mlakog mleka, dodati kašičicu šećera i ostaviti da nadođe. Brašno staviti u sud za mešenje, napraviti udubljenje i u njega sipati rastopljeni margarin, jaja, šećer, so, mleko i nadošli kvasac. Umesiti mekano testo i tući ga varjačom, dok se na njemu ne pojave mehurići. Umešeno testo prekriti salvetom i ostaviti na toplom oko 50 minuta, da nadođe.

Na pobrašnjenu radnu površinu izručiti testo i podeliti ga na tri dela. Svaki deo razviti oklagijom na debljinu od jednog santimetra. Na razvijenu koru naneti ohlađeni fil po celoj površini, pa urolovati. Na isti način oblikovati još dve štrudle.

Rolne štrudle poređati u podmazan pleh, svaku premazati mlekom, istopljenim margarinom ili umućenim žumancetom i ostaviti da narastu još dvadesetak minuta.

 trudlu peći oko 40 minuta u pećnici zagrejanoj na 220 stepeni, dok ne dobije rumenu boju.

Pečenu štrudlu prekriti platnenom salvetom, ostaviti da se ohladi a zatim iseći na parčiće. Parčići štrudle se mogu uvaljati u šećer u prahu zamirisan vanilin šećerom.

Nadev: mleveni mak pomešati sa šećerom i vanilom, preliti vrelim mlekom i prokuvati nekoliko minuta. Skloniti sa vatre, pa dodati kašiku margarina, rendanu koru od limuna, rum i sve dobro izmešati.