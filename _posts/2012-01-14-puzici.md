---
id: 2250
title: PUŽIĆI
date: 2012-01-14T12:58:30+00:00
author: mila
layout: post
guid: http://superkuvar.com/?p=2250
permalink: /pužići/
totvreme:
  - ""
image: /wp-content/uploads/2012/01/Puzici-940x198.jpg
categories:
  - peciva
tags:
  - kvasac
  - margarin
  - mleko
  - orasi
---
**Potrebno je**:

  * 400 grama brašna
  * 4 žumanceta
  * paketić svežeg kvasca
  * na vrh noža soli
  * 150 grama margarina
  * 150 g mlevenih oraha ili kokosovog brašna
  * 250 g šećera
  * 5 dl mleka
  * 2 kesice vanilin šećera

[<img class="alignnone size-medium wp-image-7128" src="/wp-content/uploads/2012/01/Puzici-1024x768.jpg" alt="Puzici" width="300" height="225" />](/wp-content/uploads/2012/01/Puzici.jpg)

**Priprema**: u lončetu, u malo toplog mleka kojem je dodata kašičica šećera, razmutiti izmrvljeni kvasac i ostaviti na tolom da nadođe.

U posudu za mešenje staviti brašno, na vrh noža soli, žumanca i nadošli kvasac, pa zamesiti glatko testo. Ukoliko je potrebno može se dodati još malo mleka. Od testa razviti tanku koru, debljine kao za rezance za supu.

Umutiti margarin sa 100 grama šećera, pa dodati mlevene orahe ili kokosovo brašno. Koru premazati filom, uviti je kao rolat i iseći na komade širine oko dva santimetra.

U podmazan pleh ređati isečene komade testa, tako da širom (sečenom) stranom budu okrenuti prema dnu pleha. Između poređanih komada treba ostaviti malo prostora, pošto testo treba da naraste.

Pleh prekriti salvetom i ostaviti oko 30 minuta, da testo naraste. Peći na 200 stepeni, u prethodno zagrejanoj pećnici, dok testo-pužići ne porumene.

U međuvremenu, skuvati mleko sa ostatkom šećera i vanilom. Vrelim mlekom preliti pečene pužiće, pa vratiti pleh u toplu pećnicu, da upiju preliv. Kad se ohlade služiti.