---
id: 2448
title: JASTUK TORTA
date: 2012-02-06T21:52:09+00:00
author: mila
layout: post
guid: http://superkuvar.com/?p=2448
permalink: /jastuk-torta/
totvreme:
  - ""
image: /wp-content/uploads/2012/02/Jastuk-torta-940x198.jpg
categories:
  - torte
tags:
  - mleko
  - rum
  - šećer
  - šlag
  - jaja
---
**Potrebno je**:

  * 11 komada jaja
  * 17 kašika šećera
  * 6 kašika brašna
  * 6 kašika oštrog brašna
  * 1 litar mleka
  * 2 kesice vanilin šećera
  * malo margarina
  * rum
  * 3 kesice šlag krema sa ukusom slatke pavlake

<img class="alignnone size-medium wp-image-2449" title="Jastuk torta" src="/wp-content/uploads/2012/02/Jastuk-torta-1024x768.jpg" alt="" width="300" height="225" /> 

**Priprema**: u posudi za mešenje umutiti čvrst sneg od 6 belanaca, dodati 6 žumanaca umućenih sa 6 kašika šećera i još malo mutiti. Tome dodati 6 kašika brašna i lagano izmešati.

Četvrtasti pleh obložiti pek-papirom ili ga podmazati uljem i posuti brašnom, a zatim sipati pripremljeno testo. Peći na umerenoj temperaturi dvadesetak minuta. Ispečeno testo ostaviti do sutradan, a zatim nožem iseći na trake širine prsta.

**Fil**: umutiti 5 žumanaca sa 5 kašika šećera, pa dodati 6 kašika oštrog brašna i izmešati da ne bude grudvica. U sud sipati litar mleka, dodati 6 kašika šećera i staviti na štednjak.

Kada mleko provri, skloniti ga sa vatre i lagano sipati masu od žumanaca i brašna. Vratiti na štednjak i kuvati na tihoj vatri, uz neprestano mešanje, da se krem dobro ukuva i zgusne. Pri kraju kuvanja dodati vanilin šećer i manji komad margarina. Fil ohladiti, uz povremeno mešanje, da se ne bi stvorila korica.

Na poslužavnik poređati isečene trake od testa jednu do druge, poprskati ih rumom i premazati filom. Preko toga poređati popreko drugi red traka od testa, i njih poprskati rumom, pa premazati ostatkom fila.

Tortu premazati umućenim šlag kremom, staviti je u frižider da se ohladi, a zatim seći na užu parčad.

Jastuk tortu čuvati na hladnom mestu (u frižideru).

Umesto šlag kremom, jastuk tortu možemo premazati snegom od belanaca, koji se priprema na sledeći način: ušpinovati 8 kašika šećera sa malo vode, da sirup bude gušći. U sirup dodati dve kesice vanilin šećera.

Umutiti sneg od 5 preostalih belanaca. U umućena belanca sipati postepeno, kap po kap, vreli sirup uz neprestano mućenje, dok se ne dobije čvrst sneg kao za šampitu.