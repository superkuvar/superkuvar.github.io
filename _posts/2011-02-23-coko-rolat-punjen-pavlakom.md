---
id: 44
title: ČOKO-ROLAT PUNjEN PAVLAKOM
date: 2011-02-23T22:15:55+00:00
author: admin
layout: post
guid: http://superkuvar.com/?p=44
permalink: /coko-rolat-punjen-pavlakom/
totvreme:
  - ""
categories:
  - kolači
tags:
  - čokolada
  - kakao
  - slatka pavlaka
  - jaja
---
Potrebno je:

testo

  * 7 jaja
  * 7 kašika šećera
  * 3 kašike brašna
  * 1 kašika kakao praha

nadev

  * 4 dl slatke pavlake
  * 2 kašike šećera
  * kesica vanilin šećera

preliv

  * 3 štangle čokolade za kuvanje
  * kašika šećera
  * 2 kašike mleka
  * kašičica maslaca ili margarina

Priprema: penasto umutiti žumanca sa šećerom. U umućena žumanca dodati kakao i brašno, još malo mutiti a zatim sjediniti sa čvrsto ulupanim snegom od belanaca.

Pleh prekriti pek papirom ili namazati maslacem i posuti brašnom, pa izručiti testo za rolat. Testo peći oko 20 minuta u pećnici zagrejanoj na 180 stepeni. Pečen rolat izručiti na platnenu salvetu posutu šećerom i uviti ga. Ukoliko je pleh bio pokriven papirom za pečenje, rolat se može uviti u taj papir.

U međuvremenu, pripremiti nadev od ulupane slatke pavlake, 2 kašike šećera i vanilin šećera. U dobro umućenu slatku pavlaku može se staviti i kesica učvršćivača za šlag.

Odmotati ohlađeno testo za rolat, pa po sredini celom dužinom testa sipati umućenu pavlaku. Krajeve rolata spojiti ka sredini i rolat okrenuti da spojeni krajevi budu dole.

Napraviti preliv na sledeći način: staviti u šerpicu izlomljenu čokoladu, šećer i mleko i kuvati na tihoj vatri dok se čokolada ne istopi. Skloniti sa vatre i dodati maslac.

Pripremljenim prelivom preliti rolat. Kada se preliv stegne rolat ukrasiti slatkom pavlakom pomoću šprica (kesice) za šlag.

&nbsp;

&nbsp;

&nbsp;

&nbsp;