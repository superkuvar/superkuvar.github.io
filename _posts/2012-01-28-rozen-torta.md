---
id: 2367
title: ROZEN TORTA
date: 2012-01-28T14:28:43+00:00
author: mila
layout: post
guid: http://superkuvar.com/?p=2367
permalink: /rozen-torta/
totvreme:
  - ""
image: /wp-content/uploads/2012/01/Rozen-2-940x198.jpg
categories:
  - torte
tags:
  - maslac
  - mleko
  - orasi
  - šećer
  - jaja
---
**Potrebno je**:  
Za kore

  * 2 jajeta
  * 4 kašike šećera
  * 2 šoljice mleka
  * 100 grama maslaca ili margarina
  * kesica vanilin šećera
  * pola kašičice sode bikarbone
  * brašno

Za fil

  * šolja mleka
  * 200 grama šećera
  * 250 grama mlevenih oraha
  * kesica vanilin šećera
  * 200 grama maslaca ili margarina

Za glazuru

  * 250 grama šećera
  * čaša vode
  * malo ekstrakta od maline ili ružičaste boje za kolače
  * nekoliko kapi ulja

![Rozen torta](/wp-content/uploads/2012/01/Rozen-2-1024x768.jpg)

**Priprema**: u sudu za mešenje umutiti maslac ili margarin sa  šećerom, a zatim dodati jaja, mleko, kesicu vanilin šećera, sodu bikarbonu i brašna koliko je potrebno da se zamesi čvrsto glatko testo (otprilike 15 kašika brašna).

Umešeno testo podeliti na pet jednakih delova. Svaki deo rastanjiti oklagijom u manju četvrtastu koru debljine oko 3-4 milimetra. Korice peći na poleđini pleha, premazanoj uljem i posutoj brašnom, oko 15 minuta na umerenoj temperaturi (150 stepeni).

**Fil**: u mleko sipati šećer i vanilu i staviti na štednjak da provri. Vrelim mlekom preliti orahe, pa kad se prohlade dodati penasto umućen maslac ili margarin. Masu lagano izmešati.

Ređati kore jednu na drugu i svaku premazati filom, osim poslednje. Tortu premazati filom i sa strane. Poslednju koru premazati glazurom.

Glazura: 250 grama šećera preliti čašom vode i ušpinovati, da sirup bude gust kao za slatko. Zatim skloniti sa vatre i mutiti dok ne pobeli. Dodati malo ekstrakta od maline ili boje za kolače, da glazura dobije roze boju. U glazuru sipati nekoliko kapi ulja.

Tortu staviti u frižider i kada se dobro ohladi, seći na štanglice ili kocke.

**Napomena**: 
> rozen torta se može napraviti i na jednostavniji način. Umesto domaćih mogu poslužiti gotove kore za rozen tortu, koje se mogu nabaviti u bolje snabdevenim supermarketima.