---
id: 2689
title: PRINCES KROFNE
date: 2012-03-15T15:46:22+00:00
author: mila
layout: post
guid: http://superkuvar.com/?p=2689
permalink: /princes-krofne/
totvreme:
  - ""
image: /wp-content/uploads/2012/03/Princes-krofne-940x198.jpg
categories:
  - kolači
tags:
  - brašno
  - margarin
  - šećer
  - ulje
  - jaja
---
**Potrebno je**:  
**Za testo**:

  * 200 ml vode
  * 200 grama ulja
  * 200 grama mekog brašna
  * 7 jaja

**Za krem**:

  * 1 litar mleka
  * 300 grama šećera
  * 5 žumanaca
  * 150 grama oštrog brašna
  * 2 kesice vanilin šećera
  * komad margarina ili maslaca
  * šećer u prahu

<img class="alignnone size-medium wp-image-2690" title="Princes krofne" src="/wp-content/uploads/2012/03/Princes-krofne-1024x768.jpg" alt="" width="300" height="225" /> 

**Priprema**: u sud sipati vodu i ulje i staviti na štednjak. Kada provri, dodati meko brašno, skloniti sa štednjaka i mešati varjačom, da se dobije masa bez grudvica. Vratiti na tihu vatru, nastaviti sa mešanjem dok se testo ne odvoji od suda i ne formira loptu. Skloniti sa vatre i u prohlađeno testo dodati, jedno po jedno, sedam komada jaja. Posle dodavanja svakog jajeta masu mutiti tri-četiri minuta, da se dobije sjajno i glatko testo.

U pleh obložen papirom za pečenje stavljati kašičicom testo veličine oraha. Između krofni treba da bude malo razmaka, jer tokom pečenja narastu.

Zagrejati pećnicu na 250 stepeni i staviti pleh sa princes krofnama. Prvih desetak minuta ne treba otvarati vrata pećnice. Princes krofne peći dvadesetak minuta, dok ne dobiju zlatno žutu boju.

Krem: u mleko dodati 250 grama šećera i staviti na štednjak da provri. Skloniti sa vatre i lagano sipati masu od žumanaca prethodno umućenih sa 50 grama šećera, 2 kesice vanilin šećera i 150 grama oštrog brašna (razmutiti kao za puding). Uz stalno mešanje, vratiti na štednjak i kuvati na tihoj vatri dok se krem ne zgusne. U vreo krem dodati komad margarina ili maslaca.

Ohlađene krofne preseći oštrim nožem na pola i puniti pripremljenim kremom. Odozgo posuti šećerom u prahu.

Princes krofne čuvati u frižideru.

Princes krofne s pravom nose takvo ime. Kremaste su, mekane, ukusne, pa su zbog toga omiljen kolač i kod dece i kod odraslih. Mogu se puniti raznim kremovima (puding, slatka pavlaka, može im se dodati neko voće).