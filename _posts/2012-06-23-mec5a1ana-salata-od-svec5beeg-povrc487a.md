---
id: 3576
title: MEŠANA SALATA OD SVEŽEG POVRĆA
date: 2012-06-23T11:15:47+00:00
author: mila
layout: post
guid: http://superkuvar.com/?p=3576
permalink: '/me%c5%a1ana-salata-od-sve%c5%beeg-povr%c4%87a/'
totvreme:
  - ""
image: /wp-content/uploads/2012/06/Mešanasalataodsvežegpovrća-940x198.jpg
categories:
  - Salate
tags:
  - krastavci
  - paprike
  - paradajz
  - sirće
---
Potrebno je:

  * 4 paradajza
  * 3 paprike
  * 2 krastavca
  * 1 glavica crnog luka
  * 2 čena belog luka
  * ulje
  * sirće
  * so

<img class="alignnone size-medium wp-image-3577" title="Mešanasalataodsvežegpovrća" src="/wp-content/uploads/2012/06/Me%C5%A1anasalataodsve%C5%BEegpovr%C4%87a-e1340346098811-300x230.jpg" alt="" width="300" height="230" /> 

Priprema: paradajz oprati i iseći na kriške pogodne za uzimanje viljuškom. Svežu papriku očistiti od peteljki i semena, oprati i iseći na kolutove. Krastavce oprati, oljuštiti i iseći na kolutove ili polukolutove. Crni luk očistiti, iseći na rebarca i malo izgnječiti rukama. Beli luk očistiti i sitno iseckati.

Pripremljeno povrće, osim paradajza, sjediniti, posoliti, sipati sirće i sve dobro izmešati. Dodati paradajz i ulje i lagano izmešati, da se komadi paradajza ne bi oštetili.

Salatu pripremiti neposredno pred služenje i po želji posuti iseckanim peršunovim listom. Ko voli, u salatu može dodati i jednu iseckanu ljutu papričicu.

Salata od svežeg povrća je omiljena i vrlo često se priprema u toku leta, pa sve do kasne jeseni, kada su pijačne tezge prepune raznovrsnog povrća.