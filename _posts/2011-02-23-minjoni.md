---
id: 66
title: MINjONI
date: 2011-02-23T22:59:50+00:00
author: admin
layout: post
guid: http://superkuvar.com/?p=66
permalink: /minjoni/
totvreme:
  - ""
categories:
  - kolači
tags:
  - kafa
  - maslac
  - žumanca
  - jaja
---
**Potrebno je**:

**Za testo**:

  * 6 žumanaca i 4 cela jajeta
  * 200 grama šećera
  * 200 grama mekog brašna
  * šećer u prahu

**Za krem**:

  * 400 g šećera
  * 300 g maslaca
  * 1/2 čaše kuvane jake crne kafe
  * pola čaše vode

**Priprema**: žumanca, jaja i šećer umutiti varjačom, pa zatim kuvati na pari, dok se masa ne zgusne. Skloniti sa štednjaka, pa kada se prohladi dodati brašno i dobro izmešati.

Pleh obložiti papirom za pečenje. U kesu za šlag sipati testo, pa istiskivati pogačice u pleh. Pogačice treba da budu što manje. U cediljku za čaj sipati šećer u prahu pa posipati pogačice. Peći oko 10 minuta u pećnici zagrejanoj na 180 stepeni.

Ohlađene pečene pogačice -- minjone nadevati kremom. Minjone okrenuti na drugu stranu. U kesu za šlag sipati krem i istiskivati ga na minjone u vidu piramide. Preko krema staviti drugu pogačicu i preliti je rastopljenim fondanom.

Minjone staviti u mlaku pećnicu da se prosuše, a zatim služiti.

**Napomena**: fondan se može obojiti poslastičarskim bojama -- roze, boja čokolade.

---

**Fondan** je bela smesa od kristal šećera povezana gustim sirupom. Kuvati 1 kg šećera, 100 g glukoze i 2.5 dl vode. 

**Bela fondan smesa:**
Potrebno je: 75 g putera, 3 kašike limunovog soka i 500 g prah šećera. Puter, limunov sok i 2 kašike vode se zagreju da se puter otopi. Dodajte 275 g prosejanog prah šećera, mešajte dok se ne istopi, sklonite sa vatre. U toplu masu dodajte preostali šećer kašiku po kašiku, stalno mešajući. Toplu masu istresite na dasku posutu prah šećerom i mesite. Masu morate dugo da mesite jer od toga zavisi kvalitet fondana. Masa će postati nežna i dobiće
svilenkast sjaj. 

**Fondan smesa od marcipana:**
Potrebno je: 500 g oljuštenih badema, 150 g šećera, 150 g glukoze, 4 dl vode. Skuvati šećer do "grudvica" i preliti ga preko badema sve vreme mešajući. Šećer će pobeleti i zgusnuti se. Kada se ohladi zamesiti masu u glatko testo, dodati malo gustog šećernog rastvora (da ne bi pustilo masnoću), dodati aromu i boju po želji.
