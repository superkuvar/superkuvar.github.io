---
id: 2275
title: KREM TORTA
date: 2012-01-19T12:48:47+00:00
author: mila
layout: post
guid: http://superkuvar.com/?p=2275
permalink: /kremasta-torta-2/
totvreme:
  - ""
image: /wp-content/uploads/2012/01/Krem-torta-12-940x198.jpg
categories:
  - torte
tags:
  - maslac
  - mleko
  - orasi
  - puding
  - šlag
  - jaja
---
**Potrebno je**:

**Za koru**:  
* 3 jajeta  
* 7 žumanaca  
* 6 kašika šećera  
* 6 kašika mlevenih oraha  
* 5 kašika brašna  
* pola kesice praška za pecivo  
* 5 kašika šećera (za šerbet)

Prvi fil  
* 300 grama keksa (najbolje plazma keks)  
* 1 manja čaša gaziranog soka od pomorandže  
* 125 grama maslaca ili margarina  
* 125 grama šećera u prahu  
* 100 grama čokolade za kuvanje

Drugi fil  
* 250 grama mlevenih oraha  
* 1 šoljica vrelog mleka  
* 125 grama maslaca ili margarina  
* 125 grama šećera u prahu

Treći fil  
* 2 pudinga sa ukusom slatke pavlake (može i od vanile)  
* 4 decilitra mleka  
* 3 kašike šećera  
* 250 grama maslaca ili margarina  
* 200 grama šećera u prahu

Četvrti fil  
* 3 kesice šlag krema sa ukusom slatke pavlake

<img class="alignnone size-medium wp-image-2276" title="Krem-torta 12" src="/wp-content/uploads/2012/01/Krem-torta-12-1024x768.jpg" alt="" width="300" height="225" /> 

**Priprema**: u sud za mešenje staviti 7 žumanaca, 3 cela jajeta i 6 kašika šećera, pa mutiti mikserom. Kada su jaja umućena, dodati 6 kašika oraha, 5 kašika brašna i prašak za pecivo. Masu lagano izmešati i sipati u četvrtasti pleh prekriven papirom za pečenje. Peći na 180-200 stepeni oko 15 minuta.

Pečenu koru za tortu staviti na poslužavnik i navlažiti šerbetom.  erbet &#8211; sipati u sud 5 kašika šećera i 4 kašike vode, staviti na štednjak, pa kuvati 5 minuta.

Prvi fil: 300 grama mlevenog keksa preliti manjom čašom gaziranog soka od pomorandže. Sok sipati postepeno, vodeći računa da fil ne bude mnogo redak.

Penasto umutiti 125 grama maslaca sa 125 grama šećera u prahu. U umućeni maslac dodati keks i istopljenu čokoladu. Masu dobro izmešati.

Drugi fil: 250 grama mlevenih oraha preliti šoljicom vrelog mleka. Penasto umutiti 125 grama maslaca sa 125 grama šećera u prahu, pa tome dodati poparene orahe. Masu izmešati da se sastojci lepo sjedine.

Treći fil: skuvati 4 decilitra mleka sa 3 kašike šećera. Kad mleko provri, skloniti ga sa vatre i umešati prašak za puding prethodno razmućen u malo hladnog mleka. Vratiti na ringlu i kuvati minut-dva, uz stalno mešanje.

U međuvremenu, penasto umutiti 250 grama maslaca sa 200 grama šećera u prahu, pa dodati ohlađen puding. Najbolje je masu izmešati mikserom da bi se dobio penast krem.

Četvrti fil: umutiti šlag krem prema uputstvu na kesici.

Preko kore premazati filove gore navedenim redom.

Krem tortu ukrasiti po želji, staviti u frižider i kada se ohladi, seći na šnite.