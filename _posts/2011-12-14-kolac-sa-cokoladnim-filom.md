---
id: 2059
title: KOLAČ SA ČOKOLADNIM FILOM
date: 2011-12-14T13:38:58+00:00
author: mila
layout: post
guid: http://superkuvar.com/?p=2059
permalink: /kolac-sa-cokoladnim-filom/
totvreme:
  - ""
categories:
  - kolači
tags:
  - čokolada
  - kakao
  - margarin
  - mleko
  - orasi
  - jaja
---
Potrebno je:

  * 6 jaja
  * 300 grama šećera
  * 10 kašika tople vode
  * 10 kašika ulja
  * 300 grama brašna
  * 2 kašike kakao praha
  * 3 kašike mlevenih oraha
  * kesica praška za pecivo

Za fil:

  * 500 ml mleka
  * 6 kašika oštrog brašna
  * 100 grama čokolade za kuvanje
  * 250 grama margarina
  * 200 grama šećera u prahu
  * kesica vanilin šećera

Priprema: u posudi za mešenje ulupati čvrst sneg od belanaca i šećera, a zatim (uz dalje mešanje mikserom – manja brzina) dodavati jedno po jedno žumance, 9 kašika tople vode (jednu po jednu), 9 kašika ulja (jednu po jednu), brašno, prašak za pecivo, kakao i orahe. U pleh, prekriven papirom za pečenje ili podmazan uljem i posut brašnom, sipati pripremljeno testo. Peći dvadesetak minuta na 200 stepeni.

Pečeno testo izručiti na radnu površinu. Kada se ohladi preseći ga na pola a zatim filovati.

Čokoladni fil pripremiti na sledeći način: oštro brašno razmutiti u malo hladnog mleka, da nema grudvica, sipati ga u provrelo mleko i kuvati minut-dva, mešajući da ne bi zagorelo. Skloniti sa ringle, umešati rendanu čokoladu i ohladiti.

Margarin dobro umutiti sa šećerom u prahu i vanilin šećerom, a zatim pomešati sa ohlađenim skuvanim brašnom. Mikserom kratko umutiti fil, da postane penast.

Filovati kolač. Filovan kolač odozgo posuti mlevenim orasima ili narendanom čokoladom i ostaviti da se malo ohladi u frižideru, a zatim seći na kocke i služiti.