---
id: 9514
title: ČORBA OD MLADIH KOPRIVA
date: 2015-03-26T07:35:23+00:00
author: mila
layout: post
guid: http://superkuvar.com/?p=9514
permalink: /corba-od-mladih-kopriva/
totvreme:
  - ""
image: /wp-content/uploads/2015/03/corbaodmladihkopriva-940x198.jpg
categories:
  - supe i čorbe
tags:
  - crni luk
  - koprive
  - krompir
  - šargarepa
---
**Potrebno je**:  
* 1/2 kg mladih kopriva  
* kašika brašna  
* crni luk (manja glavica)  
* 1 manja šargarepa  
* 1 veći krompir  
* sok od limuna ili jabukovo sirće (kašika-dve)  
* so  
* ulje

[<img class="alignnone size-medium wp-image-9567" src="/wp-content/uploads/2015/03/corbaodmladihkopriva-1024x768.jpg" alt="corbaodmladihkopriva" width="300" height="225" />](/wp-content/uploads/2015/03/corbaodmladihkopriva-e1430745644806.jpg)

**Priprema**: koprive očistiti, dobro oprati i preliti ključalom vodom. Kada se koprive ohlade iseckati ih na rezance. Očistiti crni luk i šargarepu, pa luk isecakti na rebarca a šargarepu izrendati. Krompir oljuštiti, oprati i iseći na kockice.

Na malo ulja propržiti crni luk i šargarepu, dodati brašno i još malo pržiti. Spustiti isečene koprive, naliti supom od kocke ili toplom vodom i dodati krompir. Čorbu kuvati na umerenoj vatri, dok krompir ne omekša. Pri kraju kuvanja posoliti, pobiberiti i dodati limunov sok ili sirće.

U proleće, zbog hranljivih sastojaka koje sadrži kopriva, ova čorba trebalo bi da bude češće na našoj trpezi.

**Napomena**: 
> čorba se može začiniti jajetom umućenim sa tri-četiri kašike kisele pavlake.

Kopriva odnosno njeni mladi listovi po ukusu podsećaju na spanać. Da prilikom pripreme kopriva ne bi žarila treba je preliti ključalom vodom.

Kopriva se koristi za: čišćenje organizma, protiv glavobolje, reumatskih bolova, artritisa, zaustavlja krvarenje, deluje protivupalno i daje organizmu energiju.