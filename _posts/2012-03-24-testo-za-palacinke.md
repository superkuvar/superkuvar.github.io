---
id: 2763
title: TESTO ZA PALAČINKE
date: 2012-03-24T11:21:25+00:00
author: mila
layout: post
guid: http://superkuvar.com/?p=2763
permalink: /testo-za-palacinke/
totvreme:
  - ""
image: /wp-content/uploads/2012/03/Testo-za-palačinke-940x198.jpg
categories:
  - hlebovi i pogače
tags:
  - brašno
  - mleko
  - jaja
---
**Potrebno je**:

  * 2-3 jajeta
  * oko 250 grama brašna
  * 2,5 decilitra mleka
  * 2,5 decilitra vode
  * 1 kašika ulja
  * prstohvat soli
  * ulje za prženje

<img class="alignnone size-medium wp-image-2765" title="Testo za palačinke" src="/wp-content/uploads/2012/03/Testo-za-palačinke-1024x768.jpg" alt="" width="300" height="225" /> 

**Priprema**: u pogodnu dublju posudu staviti brašno, jaja, ulje i so, pa uz postepeno dolivanje mešavine mleka i vode i neprestano mućenje žicom, napraviti testo da nema grudvica. Dobro umućeno testo ostaviti da odstoji oko pola sata do sat.

U tiganju dobro zagrejati kašiku ulja. Kad se tiganj dobro zagrejao, ulje vratiti u posudu sa masnoćom, a u podmazan tiganj sipati kutlačom testo za palačinke, toliko da prekrije dno tiganja. Zatim tiganj naginjati rukom da se testo ravnomerno razlije po njegovom dnu, kako bi palačinke bile iste debljine.

Palačinke se prže na jačoj vatri. Kada se isprži jedna strana, palačinku okrenuti u vazduhu, da padne na drugu stranu u tiganj. Ko nije dovoljno vešt, kada se ispeče jedna strana palačinke, okrenuće je širokim nožem da bi se ispekla i druga strana.

Ispržene palačinke slagati na veći tanjir.

Ovo je osnovno testo. Od njega se mogu praviti razne slatke i slane varijante palačinki. Slatke palačinke najčešće filujemo džemom, mlevenim orasima, šećerom, eurokremom&#8230; uvijemo ih u rolnu ili presavijemo na četiri dela i služimo tople. Za pripremu slanih varijanti postoji mnogo dobrih recepata i najčešće se služe kao predjelo.

**Napomena**: 
> umesto mešavine mleka i vode može se upotrebiti samo mleko, ili samo mineralna voda ili mešavina mleka i mineralne vode. Testo treba da bude retko, da se dobro razliva po nauljenom tiganju, kako bi palačinke bile tanke.

Ako se tokom stajanja testo zgusnulo, može se dodati malo mlake vode, pa dobro izmešati.