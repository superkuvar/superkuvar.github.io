---
id: 1939
title: KUPUS RIBANAC ZA ZIMU
date: 2011-11-28T13:11:01+00:00
author: mila
layout: post
guid: http://superkuvar.com/?p=1939
permalink: /kupus-ribanac-za-zimu/
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
image: /wp-content/uploads/2011/11/Kupus-ribanac-940x198.jpg
categories:
  - Slana zimnica
tags:
  - kupus
---
Potrebno je:

  * 10 kilograma kupusa
  * soli po ukusu (najbolje morske)

<img class="alignnone size-medium wp-image-4594" title="Kupus ribanac" src="/wp-content/uploads/2011/11/Kupus-ribanac-300x225.jpg" alt="" width="300" height="225" /> 

Priprema: treba odabrati zdrave, tvrde glavice kupusa, pa ih očistiti od spoljnih listova i oprati. Glavice iseći na pola i odstraniti im koren.

Zatim kupus sitno iseći ili izribati na specijalnoj trenici (ribežu) za kupus. U prethodno dobro oprano bure stavljati red ribanca, red soli i drvenim tučkom dobro nabijati, da kupus pusti sok.

Kada je bure puno prekriti ga platnom, preko njega staviti krst od daščica (najbolje čamovih – naručiti kod stolara), pa pritisnuti kamenom (odabrati rečni kamen koji se ne roni pod dejstvom soli).

Napomena: treba voditi tračuna da krst od daščica čvrsto stoji, da odgovara meri bureta. Platno treba u početku prati jednom nedeljno, a kasnije ređe, jer se tako skuplja pena od kupusa takozvani &#8221;cvet&#8221; i kupus duže traje.

Kupus ribanac ne može da se održi tako dugo kao kiseli kupus u glavicama (koji može da traje i do maja), ali se mnogo kraće kiseli.

Za ljubitelje podvarka i pite sa kiselim kupusom ribanac se podrazumeva kao obavezna zimnica, mada se može naći u bolje snabdevenim prodavnicama i na pijacama.