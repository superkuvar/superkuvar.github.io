---
id: 2459
title: DOMAĆI MAJONEZ
date: 2012-02-14T07:18:44+00:00
author: mila
layout: post
guid: http://superkuvar.com/?p=2459
permalink: '/doma%c4%87i-majonez/'
fb_social_plugin_settings_box_like:
  - default
fb_social_plugin_settings_box_send:
  - default
totvreme:
  - ""
categories:
  - Prelivi za salate
tags:
  - limunov sok
  - senf
  - ulje
---
Potrebno je:

  * 4 žumanca
  * ulje (4 dl)
  * malo soli
  * kašika senfa
  * kašika soka od limuna

<img class="alignnone size-medium wp-image-4573" title="domaci majonez" src="//superkuvar.com/wp-content/uploads/2012/02/domaci-majonez1-e1351341453598-300x225.jpg" alt="" width="300" height="225" /> 

Priprema: u posudu za mućenje staviti žumanca, senf i so i razmutiti mikserom. Postepeno dodavati ulje, kap po kap, uz neprestano mućenje, dok masa ne postane homogena. Zatim ulje sipati u tankom mlazu, uz neprestano mućenje, sve dok se ne potroši čitava količina. Na kraju dodati sok od limuna i još malo mutiti. Gotov majonez čuvati u frižideru.

Napomena: da bi se majonez dobro umutio, sastojci treba da imaju sobnu temperaturu. Jaja odnosno žumaca, pre pripreme majoneza, treba da budu van frižidera najmanje dva sata. So i ulje takođe treba da imaju sobnu temperaturu. Ovo je potrebno zato što se hladni sastojci ne mogu umutiti u homogenu masu.

Za mućenje koristiti srednju brzinu miksera i ne menjati je sve dok majonez ne bude gotov.

Za pripremu salata sa kuvanom govedinom, pečurkama i kuvanom piletinom, majonez se može pomešati sa kiselom pavlakom ili mileramom u odnosu jedan prema jedan: koliko majoneza – toliko kisele pavlake. Ovako pripremljen majonez je lakši i manje kaloričan od klasičnog.

Jedna zanimljivost: majonez je nastao u 18. veku, a dobio je ime po luci Mahon, u kojoj su ga kuvari prvi put napravili i zvao se mahonez. Kasnije je postao poznat širom sveta po nešto izmenjenom nazivu &#8211; majonez. Danas se pravi u mnogo varijanti, industrijski ili domaći, ali su osnovne namirnice uvek iste.