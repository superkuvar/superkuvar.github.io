---
id: 12971
title: ČORBA OD ŠAMPINjONA
date: 2020-01-03
author: sneki
layout: post
permalink: /corba-od-sampinjona/
redirect_from: /čorba-od-šampinjona
image: 
posno: 
categories:
   - supe i čorbe
tags: 
   - pečurke
---
## Varijanta pirinač

Potrebno je:

  * šampinjoni (300 grama)
  * pirinač (šoljica)
  * 1,5 l supe od kocke ili vode
  * list lovora
  * so
  * biber
  * margarin
  * 2 dl kisele pavlake
  * 1 žumance

<img class="alignnone size-full wp-image-783" title="potazodsampinjona" src="/wp-content/uploads/2011/03/potazodsampinjona.jpg" alt="" width="256" height="180" /> 

Priprema: šampiljone oprati, očistiti, iseći na listiće, naliti litrom i po vode ili supe od kocke i staviti da se kuvaju. Nekoliko šampinjona ostaviti na stranu. Kada čorba provri dodati opran pirinač i lovorov list i nastaviti sa kuvanjem još 30 minuta.

Kada su šampinjoni kuvani, sve propasirati, posoliti i pobiberiti po ukusu pa vratiti u tečnost. U čorbu dodati kiselu pavlaku u kojoj je razmućeno žumance i skloniti sa vatre.

Preostale šampinjone iseći na listiće, propržiti na margarinu i dodati u čorbu.

---

## Varijanata šunka
Potrebno je:

* 250 g šampinjona 
* 50 g šunke 
* 2 kašike kisele pavlake 
* kašika maslaca 
* struk mladog luka 
* jaje
* limun
* kašika brašna
* kocka za supu
* mast
* peršunovo lišće
* biber mleveni
* so

Način pripreme:

Na zagrejanom maslacu propržiti sitno iseckan mladi crni luk, dodati sitno iseckane šampinjone i iseckanu šunku, pa sve to dinstati oko 15 minuta.

Naliti vodom i kuvati. Na vreloj masti propržiti malo brašna da porumeni, pa sipati u čorbu. 

Čorbu začiniti sa iseckanim peršunovim lišćem i na kolutove isečenim limunom. Pre služenja dodati umućeno jaje i pavlaku.

